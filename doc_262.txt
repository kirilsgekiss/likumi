Statuss: spēkā esošs
Ministru kabineta rīkojums Nr. 19
Rīgā 2000.gada 12.janvārī (prot. Nr. 3, 17.§)
Par maksātnespējīgās likvidējamās akciju sabiedrības "Ausma" bijušā darbinieka prasījuma apmierināšanu
Saskaņā ar Ministru kabineta 1998.gada 21.aprīļa noteikumiem Nr.149 "Noteikumi par Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" piemērošanu citiem maksātnespējīgiem uzņēmumiem (uzņēmējsabiedrībām)" un Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" 3.6.apakšpunktu atļaut Privatizācijas aģentūrai piemērot Ministru kabineta 1998.gada 27.janvāra noteikumus Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" maksātnespējīgās likvidējamās akciju sabiedrības "Ausma" bijušā darbinieka Fjodora Saksa prasījuma par kaitējuma atlīdzību apmierināšanai 5900,02 latu apmērā sakarā ar nelaimes gadījumu darbā (no tiem 2787,48 lati par trim nākamajiem gadiem no pēdējās kaitējuma atlīdzības izmaksas dienas).
 
Ministru prezidents A.Šķēle
Ekonomikas ministrs V.Makarovs
