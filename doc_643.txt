Statuss: spēkā esošs
Valsts saimnieciskās darbības revīzijas departamenta Kolēģijas lēmums Nr.5.1-2-384/99
Rīgā 1999.gada 22.decembrī
Valsts kontroles Valsts saimnieciskās darbības revīzijas departamenta kolēģijas sēdē piedalījās: kolēģijas vadītājs - departamenta direktors V.Grasis, kolēģijas locekļi L.Ceimere, Dz.Levrence, J.Āboliņš, D.Timšāne, valsts revidente - M.Priecuma, protokolēja: S.Zīle.
Izskatot pārbaudes materiālus, kolēģija
konstatēja:
1. Latvijas handbola federācija ir sporta sabiedriska organizācija, kura galvenos ienākumus gūst no juridisko personu ziedojumiem.
2. Latvijas handbola federācija 1998.gadā saņēma ziedojumus Ls 58,1 tūkst., no tiek Ls 4,5 tūkst. (7,7%) izmaksāti ar darba attiecībām nesaistītām fiziskām personām, kurām tie ir ar nodokli apliekamie ienākumi.
3. Izlietojot ziedojumus, pārkāptas LR likuma "Par iedzīvotāju ienākuma nodokli" 17.10.panta prasības par iedzīvotāju ienākuma nodokļa apmaksas kārtību budžetā.
4. Likumā "Par iedzīvotāju ienākuma nodokli" noteiktā iedzīvotāju ienākuma nodokļa iekasēšanas kārtība nenodrošina nodokļu iekasēšanu no ienākuma, ko fiziskā persona gūst no organizācijas, nebūdama ar to darba attiecībās.
Kolēģija nolēma:
1. Slēgt revīzijas lietu Nr.5.1-2-384.
2. Kolēģijas lēmumu nosūtīt Valsts ieņēmumu dienestam un Latvijas handbola federācijai.
Kolēģijas vadītājs V.Grasis
Kolēģijas locekļi: L.Ceimere, Dz.Levrence, D.Timšāne, J.Āboliņš
Par ziedojuma izlietojuma likumību Sporta sabiedriskajā organizācijā "Latvijas handbola federācija"
