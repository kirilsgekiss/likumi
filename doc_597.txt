Statuss: spēkā esošs
Ministru kabineta rīkojums Nr.38
Rīgā 2000.gada 26.janvārī (prot. Nr.5, 1.§)
Par valsts uzņēmuma "Latvijas Vēstnesis" reorganizāciju
1. Saskaņā ar likuma "Par valsts uzņēmumu" 26.panta pirmo daļu reorganizēt Tieslietu ministrijas pārziņā esošo valsts uzņēmumu "Latvijas Vēstnesis" par bezpeļņas organizāciju sabiedrību ar ierobežotu atbildību "Latvijas Vēstnesis".
2. Valsts kapitāla daļas turētājs bezpeļņas organizācijā sabiedrībā ar ierobežotu atbildību "Latvijas Vēstnesis" ir Tieslietu ministrija.
3. Bezpeļņas organizācijas sabiedrības ar ierobežotu atbildību "Latvijas Vēstnesis" uzdevums ir nodrošināt oficiālā laikraksta "Latvijas Vēstnesis" izdošanu.
4. Atzīt par spēku zaudējušiem:
4.1. Ministru Padomes 1993.gada 2.februāra lēmumu Nr.47 "Par valsts uzņēmuma "Latvijas Vēstnesis" nodibināšanu" (Latvijas Republikas Augstākās Padomes un Valdības Ziņotājs, 1993, 10./11.nr.; Latvijas Vēstnesis, 1993, 126.nr.);
4.2. Ministru kabineta 1993.gada 30.novembra rīkojumu Nr.138-r "Par valsts uzņēmumu "Latvijas Vēstnesis"" (Latvijas Vēstnesis, 1993, 126.nr.).
 
Ministru prezidents A.Šķēle
Tieslietu ministra vietā - iekšlietu ministrs M.Segliņš
