Statuss: zaudējis spēku
Ministru kabineta noteikumi Nr. 39
Rīgā 2000.gada 1.februārī (prot. Nr. 6, 5.§)
Izdoti saskaņā ar Ārstniecības likuma 57.pantu
 
Izdarīt Ministru kabineta 1998.gada 30.jūnija noteikumos Nr.235 "Noteikumi par rezidentu sadali un rezidentūras finansēšanu ārstniecības iestādēs" (Latvijas Vēstnesis, 1998, 196./197.nr.) šādus grozījumus:
1. Aizstāt visā noteikumu tekstā vārdus "Centrālais fonds" (attiecīgā locījumā) ar vārdu "aģentūra" (attiecīgā locījumā).
2. Izteikt 3.punkta ievaddaļu šādā redakcijā:
"3. Valstij nepieciešamo rezidentu skaitu un valsts pasūtījuma apjomu rezidentu apmācībā katru gadu nosaka Valsts obligātās veselības apdrošināšanas aģentūra (turpmāk - aģentūra) un apstiprina labklājības ministrs pēc šādu institūciju priekšlikuma:".
3. Papildināt noteikumus ar 3.1 punktu šādā redakcijā:
"3.1 Tās apmācīttiesīgās ģimenes ārstu prakses, kurām piešķir valsts pasūtījumu rezidentu praktiskajai apmācībai ģimenes (vispārējās prakses) ārsta specialitātē trešajā apmācības gadā, pēc slimokasu priekšlikuma nosaka aģentūra un apstiprina labklājības ministrs."
4. Aizstāt 4.punktā vārdu "kura" ar vārdu "kuras".
5. Aizstāt 5.1.apakšpunktā vārdus "veselības valsts ministram" ar vārdiem "labklājības ministram".
6. Izteikt 5.2.apakšpunktu šādā redakcijā:
"5.2. rīko akreditētām augstskolām atklātus konkursus par valsts pasūtījuma piešķiršanu:
5.2.1. atsevišķos valsts akreditētu teorētiskās apmācības programmu blokos rezidentu apmācībai ģimenes (vispārējās prakses) ārsta specialitātē visos apmācības gados;
5.2.2. atsevišķos valsts akreditētu praktiskās apmācības programmu blokos rezidentu apmācībai ģimenes (vispārējās prakses) ārsta specialitātē pirmajā un otrajā apmācības gadā;".
7. Izteikt 8.1.apakšpunktu šādā redakcijā:
"8.1. apkopo un iesniedz aģentūrā priekšlikumus par nepieciešamo rezidentu skaitu ģimenes (vispārējās prakses) ārsta specialitātē un tām apmācīttiesīgajām ģimenes ārstu praksēm, kuras var pretendēt uz valsts pasūtījuma piešķiršanu rezidentu praktiskajai apmācībai ģimenes (vispārējās prakses) ārsta specialitātē trešajā apmācības gadā;".
8. Papildināt noteikumus ar 8.4.apakšpunktu šādā redakcijā:
"8.4. slēdz ar personām, kuras šo noteikumu 5.4.apakšpunktā noteiktajā kārtībā uzņemtas rezidentūrā, līgumus par to, ka pēc rezidentūras beigšanas minētās personas kļūs par darbiniekiem attiecīgās slimokases teritorijā esošajās ārstniecības iestādēs uz laiku, kas nav mazāks par trim gadiem."
9. Izteikt 9.4.apakšpunktu šādā redakcijā:
"9.4. piedalās šo noteikumu 5.2. un 5.3.apakšpunktā minētajos konkursos ar valsts akreditētām teorētiskās un praktiskās apmācības programmām, kas izstrādātas atbilstoši labklājības ministra apstiprinātajam attiecīgās specialitātes nolikumam;".
10. Izteikt 10.punktu šādā redakcijā:
"10. Šo noteikumu 5.3.apakšpunktā minētajos konkursos uzvarējušās apmācīttiesīgās ārstniecības iestādes un medicīnas augstskolu klīnikas, kā arī apmācīttiesīgās ģimenes ārstu prakses, kuras veic rezidentu praktisko apmācību ģimenes (vispārējās prakses) ārsta specialitātē trešajā apmācības gadā, slēdz ar personām, kuras šo noteikumu 5.4.apakšpunktā noteiktajā kārtībā uzņemtas rezidentūrā, darba līgumus uz laiku, kas nepieciešams viņu pilnai apmācībai konkrētajā specialitātē, paredzot darba samaksu, kas nav zemāka par valstī noteikto minimālo mēnešalgu (amatalgu) par darbu normālā darba laika ietvaros. Rezidentu darba samaksai paredzētos līdzekļus nodrošina tā slimokase, kuras teritorijā esošajās ārstniecības iestādēs rezidents kļūs par darbinieku pēc rezidentūras beigām."
11. Izteikt 12.punktu šādā redakcijā:
"12. Samaksu par rezidentu teorētisko apmācību visos apmācības gados un praktisko apmācību pirmajā un otrajā apmācības gadā augstskolās, kā arī praktisko apmācību trešajā apmācības gadā apmācīttiesīgajās ģimenes ārstu praksēs ģimenes (vispārējās prakses) ārsta specialitātē nodrošina slimokases saskaņā ar līgumiem par rezidentūras finansējuma organizēšanu un uzraudzību, kas noslēgti ar augstskolām, apmācīttiesīgajām ģimenes ārstu praksēm un aģentūru."  
Ministru prezidents A.Šķēle
Labklājības ministrs R.Jurdžs
Grozījumi Ministru kabineta 1998.gada 30.jūnija noteikumos Nr.235 "Noteikumi par rezidentu sadali un rezidentūras finansēšanu ārstniecības iestādēs"
