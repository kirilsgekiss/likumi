Statuss: spēkā esošs
Rīgas domes saistošie noteikumi Nr.57
Rīgā 1999.gada 28.decembrī
(prot.Nr.104, 48.§)
Izdoti saskaņā ar Latvijas Republikas Ministru kabineta
24.02.1998. noteikumiem nr.62 "Noteikumi par teritoriju plānojumiem"
un pamatojoties uz Rīgas domes 14.09.1999. lēmumu Nr.7670
"Par sarkano līniju projektu izstrādes uzsākšanu"
1. Apstiprināt Kalnciema ielas un Lielirbes ielas, posmā no Baseina ielas līdz Ventspils ielai, sarkano līniju korekcijas projektu.
2. Rīgas pašvaldības uzņēmumam Rīgas Ģeodēziskajam centram mēneša laikā aprēķināt sarkano līniju koordinātes un nodrošināt to iezīmēšanu topogrāfiskā uzmērījuma planšetēs.
3. Ņemt vērā, ka SIA "DINAZ international" samaksās Ls 68 Rīgas Ģeodēziskajam centram saistošo noteikumu 2.punktā minēto darbu izpildei.
4. Saistošos noteikumus var apstrīdēt Latvijas Republikas Ministru kabineta 24.02.1998. noteikumu nr.62 "Noteikumi par teritoriju plānojumiem" 50.punktā noteiktajā kārtībā.
5. Saistošie noteikumi publicējami laikrakstos "Rīgas Balss" un "Latvijas Vēstnesis".
Domes priekšsēdētājs A.Bērziņš
Par Kalnciema ielas un Lielirbes ielas, posmā no Baseina ielas līdz Ventspils ielai, sarkano līniju korekcijas projekta apstiprināšanu
