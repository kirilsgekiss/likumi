Statuss: spēkā esošs
Rīgas domes saistošie noteikumi Nr.61
Rīgā 1999.gada 28.decembrī
(prot.Nr.104, 52.§)
Izdoti saskaņā ar Latvijas Republikas Ministru kabineta 24.02.1998. noteikumiem nr.62 "Noteikumi par teritoriju plānojumiem"
un pamatojoties uz Rīgas domes 14.09.1999. lēmumu Nr.7670 "Par sarkano līniju projektu izstrādes uzsākšanu"
1. Apstiprināt sarkano līniju korekcijas projektu teritorijai, ko ietver Pilsoņu ielas posms no Mazās Nometņu ielas līdz Nometņu ielai, Nometņu ielas posms no Mazās Nometņu ielas līdz Lapu ielai, Lapu ielas posms no Nometņu ielas līdz Melnsila ielai, Ormaņu ielas posms no Melnsila ielas līdz Sabiles ielai un Talsu ielai, Talsu ielas posms no Ormaņu ielas līdz Nometņu ielai.
2. Rīgas pilsētas pašvaldības uzņēmumam Rīgas Ģeodēziskajam centram mēneša laikā aprēķināt sarkano līniju koordinātes un nodrošināt to iezīmēšanu topogrāfiskā uzmērījuma planšetēs.
3. Ņemt vērā, ka SIA "Terca Pro" samaksās Rīgas Ģeodēziskajam centram Ls 78 saistošo noteikumu 2.punktā minēto darbu izpildei.
4. Saistošos noteikumus var apstrīdēt Latvijas Republikas Ministru kabineta 24.02.1998. noteikumu nr.62 "Noteikumi par teritoriju plānojumiem" 50.punktā noteiktajā kārtībā.
5. Saistošie noteikumi publicējami laikrakstos "Rīgas Balss" un "Latvijas Vēstnesis".
Domes priekšsēdētājs A.Bērziņš
Par teritorijas, ko ietver Pilsoņu ielas posms no Mazās Nometņu ielas līdz Nometņu ielai, Nometņu ielas posms no Mazās Nometņu ielas līdz Lapu ielai, Lapu ielas posms no Nometņu ielas līdz Melnsila ielai, Ormaņa ielas posms no Melnsila ielas līdz Sabiles ielai un Talsu ielai, Talsu ielas posms no Ormaņu ielas līdz Nometņu ielai, sarkano līniju korekcijas projekta apstiprināšanu
