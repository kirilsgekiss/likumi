Statuss: zaudējis spēku
Ministru kabineta noteikumi Nr.4
Rīgā 2000.gada 4.janvārī (prot. Nr. 1, 19.§)
Izdoti saskaņā ar likuma "Par pašvaldību finansu izlīdzināšanu" 5.panta otro daļu
I. Vispārīgie jautājumi
1. Šie noteikumi nosaka katrai pašvaldībai aprēķināto no pašvaldību finansu izlīdzināšanas fonda (turpmāk - izlīdzināšanas fonds) izmaksājamo dotāciju vai izlīdzināšanas fondā veicamās iemaksas un kārtību, kādā tiek veiktas iemaksas izlīdzināšanas fondā un izmaksāta dotācija no tā, kā arī izdevumu nepieciešamību katrā pašvaldībā, pamatojoties uz iedzīvotāju skaitu, iedzīvotāju ienākuma nodokļa un nekustamā īpašuma nodokļa prognozi.
2. Saskaņā ar pašvaldību finansu izlīdzināšanas aprēķinu 2000.gadā izlīdzināšanas fonda ieņēmumi ir 31478167 lati, un tos veido:
2.1. dotācijas izlīdzināšanas fondā no valsts budžeta - 6903010 latu;
2.2. pašvaldību atskaitījumi izlīdzināšanas fondā - 24575157 lati (1.pielikums).
3. Izlīdzināšanas fonda izdevumi ir 31478167 lati, un tos veido dotācijas pašvaldībām (2.pielikums).
4. Pašvaldību finansu izlīdzināšanas aprēķina vajadzībām tiek noteikta vērtēto ieņēmumu prognoze (iedzīvotāju ienākuma nodokļa, nekustamā īpašuma nodokļa par ēkām un būvēm un nekustamā īpašuma nodokļa par zemi prognoze) sadalījumā pa pašvaldībām (3.pielikums).
5. Lai aprēķinātu pašvaldības izdevumu nepieciešamību, ņem vērā pašvaldības teritorijā pierakstīto iedzīvotāju skaitu un struktūru (4.pielikums).
II. Iemaksas izlīdzināšanas fondā
6. Pašvaldības (izņemot šo noteikumu 8.punktā minētās pašvaldības) iemaksas izlīdzināšanas fondā saskaņā ar šo noteikumu 1.pielikumu veic ar Valsts kases starpniecību no prognozētās iedzīvotāju ienākuma nodokļa daļas.
7. Valsts kase attiecīgās summas ietur no iedzīvotāju ienākuma nodokļa ieņēmumu budžeta sadales konta atbilstoši nodokļa ieņēmumu izpildei šo noteikumu 1.pielikumā norādīto iemaksu procentu apmērā. Iemaksas izlīdzināšanas fondā tiek pārskaitītas reizi nedēļā atbilstoši iedzīvotāju ienākuma nodokļa sadalei. Kopējās pašvaldību iemaksas izlīdzināšanas fondā nepārsniedz šo noteikumu 1.pielikumā norādīto iemaksu summu.
8. Pašvaldības, ar kurām Finansu ministrija ir noslēgusi līgumu par iedzīvotāju ienākuma nodokļa maksāšanas un uzskaites īpašu kārtību, iemaksas izlīdzināšanas fondā veic patstāvīgi (bez Valsts kases starpniecības) divas reizes mēnesī, bet ne vēlāk kā līdz attiecīgā mēneša desmitajam un divdesmitajam datumam šo noteikumu 1.pielikumā norādīto iemaksu procentu apmērā no šo noteikumu 3.pielikumā noteiktajiem iedzīvotāju ienākuma nodokļa prognozētajiem ieņēmumiem. Iemaksām izlīdzināšanas fondā ir jāatbilst šo noteikumu 1.pielikumā norādītajai kopējo iemaksu summai.
9. Ja iemaksas izlīdzināšanas fondā nav veiktas saskaņā ar šo noteikumu 8.punktu, mēneša laikā tiek izbeigts vienošanās līgums par iedzīvotāju ienākuma nodokļa maksāšanas un uzskaites īpašu kārtību un tiek piemērota vispārējā iedzīvotāju ienākuma nodokļa sadales kārtība.
10. Valsts budžeta dotācija izlīdzināšanas fondā ieskaitāma likumā "Par valsts budžetu 2000.gadam" apstiprinātajā apmērā saskaņā ar Finansu ministrijas apstiprinātu finansēšanas plānu.
III. Dotāciju izmaksas no izlīdzināšanas fonda
11. Dotāciju no izlīdzināšanas fonda izmaksā Valsts kase, divas reizes mēnesī atskaitot no rajonu, pilsētu un pagastu budžetiem 1/12 daļu no kopējiem fonda izdevumiem, bet ne vēlāk kā līdz attiecīgā mēneša piecpadsmitajam un divdesmit piektajam datumam.
IV. Noslēguma jautājums
12. Noteikumi piemērojami ar 2000.gada 1.janvāri.
 
Ministru prezidents A.Šķēle
Finansu ministrs E.Krastiņš
1.pielikums
Ministru kabineta
2000.gada 4.janvāra
noteikumiem Nr.4
3 528 903
24 575 157
Finansu ministrs E.Krastiņš
2.pielikums
Ministru kabineta
2000.gada 4.janvāra
noteikumiem Nr.4
324 055
16 101 953
Finansu ministrs E.Krastiņš
3.pielikums
Ministru kabineta
2000.gada 4.janvāra
noteikumiem Nr.4
121 184 710
65 762 890
186 947 600
Finansu ministrs E.Krastiņš
4.pielikums
Ministru kabineta
2000.gada 4.janvāra
noteikumiem Nr.4
1 224 463
92 617 076
Finansu ministrs E.Krastiņš
Noteikumi par pašvaldību finansu izlīdzināšanas fonda ieņēmumiem un to sadales kārtību 2000.gadā
