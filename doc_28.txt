Statuss: zaudējis spēku
Valsts ieņēmumu dienesta rīkojums Nr.755
Rīgā 1999.gada 30.decembrī
1. Saskaņā ar Ministru kabineta 1999.gada 22.jūnija noteikumu Nr.222 "Preču deklarēšanas kārtība" 14.punktu nosaku:
1.1. fizisko personu muitas deklarāciju atļauts izmantot vienīgi robežas muitas iestādēs, lai precēm pieteiktu muitas procedūru "izlaišana brīvam apgrozījumam" vai "izvešana" , ja ir vajadzīga rakstiska deklarēšana;
1.2. fiziskajām personām, kuras vēlas piemērot kādu no pārējām muitas procedūrām, noformēt vienoto administratīvo dokumentu (VAD). VAD aizpildīt saskaņā ar Valsts ieņēmumu dienesta (VID) 1999.gada 30.septembra rīkojumu Nr.563 "Par metodiskajiem norādījumiem VAD aizpildīšanai", ievērojot šādas atšķirības:
1.2.1. ja nosūtītāji ir vairāki, 2.ailē "Nosūtītājs" rakstīt nosūtītāja valsts nosaukumu;
1.2.2. ja nosūtītājs nav zināms, rakstīt tās valsts nosaukumu, no kuras ieved preces.
1.3. Ar rīkojuma stāšanos spēkā fiziskajām personām transportlīdzekļu ievešanai muitas pārvadājumu pavadzīmes (MPP) neizmantot.
2. Par fizisko personu deklarēšanas kārtības maiņu VID Birojam informēt ārvalstu vēstniecības un masu saziņas līdzekļus.
3. Rīkojums stājas spēkā 2000.gada 1.februārī.
4. Rīkojumu publicēt laikrakstā "Latvijas Vēstnesis".
Valsts ieņēmumu dienesta ģenerāldirektors A.Sončiks
 
Par fizisko personu deklarāciju izmantošanu
