Statuss: zaudējis spēku
Ministru kabineta noteikumi Nr. 20
Rīgā 2000.gada 11.janvārī (prot. Nr. 3, 24.§)
Izdoti saskaņā ar likuma "Par iedzīvotāju ienākuma nodokli" 26.pantu
 
1. Izdarīt Ministru kabineta 1998.gada 21.aprīļa noteikumos Nr.145 "Kārtība, kādā iedzīvotāju ienākuma nodokļa maksājumi tiek ieskaitīti pašvaldības budžetā" (Latvijas Vēstnesis, 1998, 109./110., 241./242., 252.nr.; 1999, 104./105.nr.) šādus grozījumus:
1.1. izteikt 12.punktu šādā redakcijā:
"12. Kalendāra gadā pašvaldības budžetā ieskaitāmā nodokļa ieņēmumu daļa tiek noteikta, pamatojoties uz katras pašvaldības īpatsvara koeficientu kopējos valstī iekasētajos nodokļa ieņēmumos no nodokļa maksātāju taksācijas gada ienākumiem pirms diviem gadiem, izņemot tās pašvaldības, kuras ar Finansu ministriju ir noslēgušas līgumu un kurām nodokļa ieņēmumu prognozi nosaka saskaņā ar pašvaldības un Finansu ministrijas vienošanās protokolu. Šo pašvaldību budžetā ieskaitāmā nodokļa ieņēmumu daļa tiek noteikta atbilstoši attiecīgās pašvaldības un Finansu ministrijas vienošanās protokolam.";
1.2. izteikt 19.punktu šādā redakcijā:
"19. Sadales kontā ieskaitīto nodokļa ieņēmumu kopējā apmēra teritoriālo sadalījumu 2000.gadam (2.pielikums) nosaka, pamatojoties uz pašvaldību īpatsvara koeficientiem, kas aprēķināti atbilstoši 1998.gada nodokļa faktiskajai izpildei, bet šo noteikumu 4.punktā minētajām pašvaldībām -, pamatojoties uz pašvaldības un Finansu ministrijas vienošanās protokolu.";
1.3. papildināt noteikumus ar 24.2 punktu šādā redakcijā:
"24.2 Nodokļa ieņēmumi, kas tiek saņemti sadales kontā līdz kalendāra gada 31.decembrim (ieskaitot), bet nav pārskaitīti pašvaldībām kalendāra gadā, tiek pārskaitīti pašvaldībām nākamā gada pirmajā nedēļā atbilstoši iepriekšējā gadā noteiktajiem īpatsvara koeficientiem. Minētie ieņēmumi tiek iekļauti tā gada prognozes izpildē, kurā tie ir saņemti sadales kontā.";
1.4. izteikt 2.pielikumu šādā redakcijā:
"2.pielikums
Ministru kabineta
1998.gada 21.aprīļa
noteikumiem Nr.145
Valstī kopā
2. Atzīt par spēku zaudējušiem Ministru kabineta 1999.gada 30.marta noteikumus Nr.128 "Grozījumi Ministru kabineta 1998.gada 21.aprīļa noteikumos Nr.145 "Kārtība, kādā iedzīvotāju ienākuma nodokļa maksājumi tiek ieskaitīti pašvaldību budžetā"" (Latvijas Vēstnesis, 1999, 104./105.nr.).
3. Noteikumi piemērojami ar 2000.gada 1.janvāri.
Ministru prezidents A.Šķēle
Finanus ministrs E.Krastiņš
Grozījumi Ministru kabineta 1998.gada 21.aprīļa noteikumos Nr.145 "Kārtība, kādā iedzīvotāju ienākuma nodokļa maksājumi  tiek ieskaitīti pašvaldības budžetā"
