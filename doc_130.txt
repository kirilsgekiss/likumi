Statuss: spēkā esošs
Ministru kabineta rīkojums Nr.10
Rīgā 2000.gada 7.janvārī (prot. Nr. 1, 22.§)
Par budžeta iestādes - Sakaru līdzekļu un speciālās tehnikas remontu darbnīcas - likvidāciju un bezpeļņas organizācijas valsts sabiedrības ar ierobežotu atbildību "Telekomunikāciju tehnikas centrs" nodibināšanu
1. Ar 2000.gada 15.janvāri likvidēt Iekšlietu ministrijas pakļautībā esošo budžeta iestādi - Sakaru līdzekļu un speciālās tehnikas remontu darbnīcu - un saskaņā ar likumu "Par bezpeļņas organizāciju" un likumu "Par sabiedrībām ar ierobežotu atbildību" nodibināt bezpeļņas organizāciju valsts sabiedrību ar ierobežotu atbildību "Telekomunikāciju tehnikas centrs" (turpmāk - centrs).
2. Noteikt, ka centrs ir Sakaru līdzekļu un speciālās tehnikas remontu darbnīcas tiesību un saistību pārņēmējs un ir Iekšlietu ministrijas pārziņā.
3. Centra pamatkapitālu veido Sakaru līdzekļu un speciālās tehnikas remontu darbnīcas bilancē uzskaitītie kustamie pamatlīdzekļi, un pēc stāvokļa uz 1999.gada 31.decembri tā pamatkapitāls ir 27725 lati.
4. Valsts kapitāla daļas turētājs centrā ir Iekšlietu ministrija.
5. Centra uzdevums ir uzstādīt, apkopt un remontēt ar Iekšlietu ministrijas sistēmas iestāžu darba specifiku saistīto speciālo tehniku.
 
Ministru prezidents A.Šķēle
Iekšlietu ministrs M.Segliņš
