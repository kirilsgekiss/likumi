Statuss: zaudējis spēku
Ministru prezidenta rīkojums Nr.1
Rīgā 2000.gada 4.janvārī 
 
1. Lai izpildītu Deklarācijā par Ministru kabineta darbu noteikto uzdevumu par elektronisko dokumentu pilna tiesiskuma nodrošināšanai nepieciešamo normatīvo aktu izstrādi un sagatavotu elektronisko dokumentu ieviešanas koncepciju, izveidot darba grupu šādā sastāvā:
Darba grupas vadītājs
Darba grupas vadītāja vietnieks
Darba grupas locekļi:
A.Brūvelis - sabiedrības ar ierobežotu atbildību "Lursoft" prezidents
A.Kļava - Uzņēmumu reģistra Juridiskās nodaļas vadītāja
K.Ozoliņš - Tieslietu ministrijas Normatīvo aktu sistematizācijas nodaļas galvenais speciālists
M.Ruķeris - Satiksmes ministrijas Informātikas departamenta vecākais referents
2. Darba grupai izstrādāt un līdz 2000.gada 15.martam iesniegt noteiktā kārtībā tieslietu ministram koncepciju par elektronisko dokumentu juridisko statusu Latvijā, kurā atspoguļoti šādi jautājumi:
2.1. veicamie juridiskie, tehniskie un finansiālie pasākumi elektronisko dokumentu ieviešanai;
2.2. elektronisko dokumentu tiesiskais statuss;
2.3. elektroniskā paraksta ieviešana;
2.4. informācijas kriptēšanas principi un ieteikumi;
2.5. elektronisko dokumentu uzglabāšana arhīvos.
3. Tieslietu ministram līdz 2000.gada 31.martam iesniegt noteiktā kārtībā koncepciju Ministru kabinetā.
4. Darba grupai pēc koncepcijas akceptēšanas Ministru kabinetā izstrādāt un tieslietu ministram līdz 2000.gada 31.decembrim iesniegt noteiktā kārtībā Ministru kabinetā koncepcijas realizēšanai nepieciešamo normatīvo aktu projektus.
5. Darba grupas vadītājs koncepcijas izstrādē var iesaistīt citus speciālistus un ekspertus.
Ministru prezidents A.Šķēle
Par darba grupu elektronisko dokumentu ieviešanai
