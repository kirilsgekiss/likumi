Statuss: zaudējis spēku
Valsts veterinārais dienests
Rīkojums Nr.3
Par dzīvnieku izcelsmes produktu ievešanas aizlieguma atcelšanu no Nīderlandes
Pamatojoties uz 1999.gada 21.septembra Latvijas Republikas un Nīderlandes Valsts veterinārā dienesta vienošanās protokola 6.punktā noteikto prasību izpildi, nosaku:
1. Importa un eksporta daļai noteiktā kārtībā izsniegt ievešanas atļaujas no Nīderlandes ievedamajiem dzīvnieku izcelsmes produktiem paredzētiem cilvēku patēriņam un dzīvnieku izcelsmes produktus saturošai lopbarībai.
2. Uzņēmumiem (uzņēmējsabiedrībām) pieprasot ievešanas atļaujas Valsts veterinārajā dienestā un ievedot Latvijas Republikā no Nīderlandes dzīvnieku izcelsmes produktus, paredzētus cilvēku patēriņam, un dzīvnieku izcelsmes produktus saturošai barībai, nepieciešams veterinārais sertifikāts un deklarācija "Par dzīvnieku izcelsmes produktiem, kuri paredzēti cilvēku un dzīvnieku patēriņam un ir ievesti no Nīderlandes" (pielikums).
3. Rīkojumu nosūtīt Zemkopības ministrijas sanitārajai robežinspekcijai.
4. Ar šī rīkojuma stāšanos spēkā atzīt par spēku zaudējušu 1999.gada 7.jūnija rīkojumu Nr.80, kas attiecas uz Nīderlandi un rīkojuma Nr.90 1.un 2.punktu.
5. Rīkojums stājas spēkā ar tā publicēšanas brīdi laikrakstā "Latvijas Vēstnesis".
6. Kontroli par rīkojuma izpildi uzdodu Importa un eksporta daļas vadītājam M.Blausam.
Valsts veterinārā dienesta direktors V.Veldre
 

