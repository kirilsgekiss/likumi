Statuss: zaudējis spēku
Ministru kabineta noteikumi Nr. 22
Rīgā 2000.gada 11.janvārī (prot. Nr. 3, 25.§)
Izdoti saskaņā ar Muitas likuma 24.panta otro daļu,
43.panta trešo daļu un 52.panta trešo daļu
1. Izdarīt Ministru kabineta 1998.gada 31.marta noteikumos Nr.114 "Kārtība, kādā izpildāma muitas procedūra - ievešana muitas noliktavā" (Latvijas Vēstnesis, 1998, 87./88.nr.) šādus grozījumus:
1.1. izteikt 20.5.apakšpunktu šādā redakcijā:
"20.5. Iekšlietu ministrijas Valsts ugunsdzēsības un glābšanas dienesta izziņa, attiecīgās reģionālās vides pārvaldes izziņa un Valsts veterinārā dienesta un (vai) vides veselības dienesta izziņa par noliktavas atbilstību uzglabājamo preču sortimentam (saskaņā ar Latvijas kombinēto nomenklatūru);";
1.2. papildināt noteikumus ar 20.8.apakšpunktu šādā redakcijā:
"20.8. Valsts informācijas tīkla aģentūras izziņa par pieslēgumu Valsts nozīmes datu pārraides tīklam un tīkla lietošanu.";
1.3. izteikt 34.punkta pirmo un otro teikumu šādā redakcijā:
"Noliktavas turētājs uzskaita un reģistrē muitas noliktavā uzglabājamās preces Valsts ieņēmumu dienesta noteiktajā kārtībā, kā arī nodrošina pieslēgumu Valsts nozīmes datu pārraides tīklam. Informācijai par preču uzskaiti jābūt brīvi pieejamai uzraudzības muitas iestādei, kā arī Sanitārajai robežinspekcijai par precēm, kuras ir pakļautas tās kontrolei."
2. Noteikumi stājas spēkā ar 2000.gada 1.aprīli.
Ministru prezidents A.Šķēle
Finansu ministrs E.Krastiņš
Grozījumi Ministru kabineta 1998.gada 31.marta noteikumos Nr.114 "Kārtība, kādā izpildāma muitas procedūra - ievešana muitas noliktavā"
