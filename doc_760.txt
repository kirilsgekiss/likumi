Statuss: zaudējis spēku
Rīgas domes saistošie noteikumi Nr.55
Rīgā 1999.gada 28.decembrī
(prot.Nr.104, 17.§)
Lai nodrošinātu Rīgā plānveidīgu individuālo siltuma mezglu modernizācijas programmas realizāciju atbilstoši ar Rīgas domes 23.12.1997. lēmumu Nr.5438 apstiprinātajai Rīgas siltumapgādes attīstības koncepcijai, kā arī pamatojoties uz Rīgas domes 26.01.1999. lēmumu Nr.6981 "Par Rīgas centralizētās siltumapgādes rehabilitācijas projektu", Rīgas dome nolemj:
Izdarīt Rīgas domes 10.06.1997. saistošajos noteikumos Nr.2 "Par dzīvojamo telpu maksimālo īres maksu Rīgā" šādus grozījumus:
1. papildināt 2.punktu ar 2.4. apakšpunktu šādā redakcijā:
"2.4. Dzīvojamo telpu maksimālā īres maksa mājās, kurās saskaņā ar Rīgas domes 28.12.1999. lēmumu Nr.7978 "Par modernu individuālo siltuma mezglu ierīkošanas kārtību siltuma patērētājiem Rīgā" tiek uzstādīti individuālie siltuma mezgli, 2,.1., 2.2., 2.3.punktā minētajās dzīvojamās telpās tiek palielināta par summu, kas nepārsniedz Ls 0,025 par vienu kopējās platības kvadrātmetru."
2. papildināt 3.punktu ar jaunu rindkopu šādā redakcijā:
"2.4.apakšpunktā minētajās dzīvojamās mājās maksimālajā īres maksā tiek iekļauti arī individuālo siltuma mezglu uzstādīšanas izdevumi."
3. Uzdot Rīgas domes Informācijas dienesta vadītājai M.Bricei publicēt saistošos noteikumus laikrakstos "Latvijas Vēstnesis" un "Rīgas Balss".
4. Saistošie noteikumi stājas spēkā nākamajā dienā pēc to publicēšanas laikrakstā "Latvijas Vēstnesis".
Rīgas domes priekšsēdētājs A.Bērziņš
Grozījumi Rīgas domes 10.06.1997. saistošajos noteikumos Nr.2 "Par dzīvojamo telpu maksimālo īres maksu Rīgā"
