Latvijas Republikas Ministru kabineta sēdes protokola Nr.3 izraksts
Rīgā 2000.gada 11.janvārī
30.§
Apspriešanā piedalījās: J.Bunkšs, I.Jaunzeme, E.Krastiņš, V.Makarovs, I.Bērziņš, R.Zīle, A.Gorbunovs, A.Šķēle.
Nolēma:
1. Akceptēt koncepcijas par valsts budžeta iestāžu darbinieku darba samaksas sistēmām risinājuma otro variantu.
2. Izstrādāt normatīvā akta projektu par vienotas uzskaites sistēmas izveidošanu no valsts budžeta finansējamām valsts institūcijām un koordinēt tās ieviešanu saskaņā ar koncepcijas 1.2.apakšpunkta A variantu.
Pieņemt zināšanai, ka Ministru prezidents organizēs šīs funkcijas veikšanai nepieciešamo resursu apzināšanu un pārdali.
3. Finansu ministrijai izstrādāt un līdz š.g. 1.aprīlim iesniegt Ministru kabinetā izskatīšanai šādus normatīvo aktu projektus:
3.1. par darba samaksas sistēmu ministriju centrālā aparāta darbiniekiem un par darba samaksas sistēmu valsts pārvaldes iestāžu darbiniekiem, ņemot vērā šādus darba samaksas noteikšanas pamatprincipus:
3.1.1. ministriju centrālā aparāta un valsts pārvaldes iestāžu darbinieku amatu (profesiju) novērtēšana saskaņā ar koncepcijas 2.1.2.apakšpunkta C variantu;
3.1.2. pāreja uz jauno darba samaksas skalu ministriju centrālā aparāta un valsts pārvaldes iestāžu darbiniekiem saskaņā ar koncepcijas 2.4.3.apakšpunkta A variantu, līdz tiek sasniegts darba samaksas apmērs atbilstoši koncepcijas 2.4.4.apakšpunkta B variantam;
3.1.3. pēc pārejas perioda beigām - ministriju centrālā aparāta un valsts pārvaldes iestāžu darbinieku darba samaksas sistēmas mēneša amatalgu skalu pārskatīšana katru gadu saskaņā ar koncepcijas 2.5.apakšpunkta B variantu;
3.2. par darba samaksas sistēmu valsts iestāžu darbiniekiem, ņemot vērā šādus darba samaksas noteikšanas pamatprincipus:
3.2.1. pāreja uz jauno darba samaksas skalu valsts iestāžu darbiniekiem saskaņā ar koncepcijas 3.6.apakšpunkta A variantu, līdz tiek sasniegts darba samaksas apmērs atbilstoši koncepcijas 3.7.apakšpunkta B. variantam;
3.2.2. pēc pārejas perioda beigām - valsts iestāžu darbinieku darba samaksas sistēmas mēneša amatalgu skalas pārskatīšana katru gadu saskaņā ar koncepcijas 3.8.apakšpunkta B variantu;
3.3. par to normatīvo aktu izstrādāšanas grafiku, kuri saistīti ar vienotas darba samaksas sistēmas izveidi no valsts budžeta finansētajās iestādēs.
4. Īpašu uzdevumu ministram valsts pārvaldes un pašvaldību reformu lietās J.Bunkšam izstrādāt un līdz š.g. 1.aprīlim iesniegt Ministru kabinetā izskatīšanai:
4.1. informāciju par no valsts budžeta finansēto iestāžu sadalījumu valsts pārvaldes iestādēs un valsts iestādēs (ar priekšlikumiem par to institucionālo hierarhiju);
4.2. Ministru kabineta instrukcijas projektu par ministriju centrālā aparāta darbinieku un par valsts pārvaldes iestāžu darbinieku amatu (profesiju) paraugaprakstiem un darbinieku amatu (profesiju) aprakstu izstrādāšanas kārtību;
4.3. Ministru kabineta instrukcijas projektu par darbinieku darba kvalitātes novērtēšanas metodiku.
5. Koncepcijas projektā iekļaut informāciju par pašreizējo situāciju darba samaksas jomā; papildināt iestāžu uzskaitījumu, aptverot visas no valsts budžeta finansētās iestādes; paredzēt Valsts civildienesta pārvaldes uzkrātās informācijas izmantošanu; 2.3.apakšpunktā paredzēt, ka piemaksu var noteikt īslaicīgi - līdz vienam ceturksnim; svītrot 2.3.2.apakšpunktu un paredzēt uzdevumu saskaņā ar Pasaules bankas rekomendācijām jauno darba samaksas modeli ieviest jau paralēli vecajai sistēmai; precizēt projektā lietoto terminoloģiju.
6. Labklājības ministrijai precizēt koncepcijas projektu, ņemot vērā šo protokollēmumu, un iesniegt to Valsts kancelejā.
7. Valsts kancelejai nosūtīt koncepciju visiem ministriem.
38.§
Apspriešanā piedalījās: J.Bunkšs, V.Birkavs, S.Proskurovska, M.Vītols, A.Gorbunovs, V.Makarovs, E.Krastiņš, R.Zīle, A.Kveska, J.Ruško, K.Pētersone, M.Sprindžuks, Dz.Ceihnere, A.Šķēle.
Nolēma:
1. Pamatā akceptēt iesniegto konceptuālo ziņojumu, tai skaitā konceptuālā ziņojuma:
1.1. sadaļas "Valsts iestādes" 4.1.2.apakšpunktu, paredzot, ka ministrs var apturēt jebkuru prettiesisku iestādes vadītāja lēmumu; 4.2.2. un 4.3.1.apakšpunktu. Paredzēt 6.punktā, ka Ministru prezidenta pakļautībā ir Valsts kanceleja, kā arī uz laiku līdz iestāšanās Eiropas Savienībā procesa pabeigšanai - Eiropas integrācijas birojs;
1.2. sadaļas "Normatīvie akti" 1.1.apakšpunktu.
2. Konceptuālā ziņojuma 4.nodaļā:
2.1. paredzēt, ka ministram ir tiesības atstādināt no amata pildīšanas iestādes vadītāju uz laiku līdz četrām nedēļām, informējot par to tuvākajā Ministru kabineta sēdē;
2.2. precizēt pārraudzības iestādes funkcijas (jautājumā par inspekcijām);
2.3. detalizēt jautājumu par iestādes vadītāja iecelšanu amatā un atbrīvošanu no amata un attiecīgās procedūras;
2.4. precizēt 4.punkta d) un e) apakšpunktu.
3. Paredzēt 5.nodaļā, ka teritoriālajām struktūrvienībām nav juridiskas personas statusa.
4. Precizēt 7.nodaļā finansēšanas jautājumu un paredzēt valsts uzņēmumu (uzņēmējsabiedrību) turpmāko reorganizēšanu saskaņā ar likumu par izpildaģentūrām.
5. Īpašu uzdevumu ministram valsts pārvaldes un pašvaldību reformu lietās J.Bunkšam precizēt konceptuālo ziņojumu, ņemot vērā šo protokollēmumu, un iesniegt to Valsts kancelejā.
6. Valsts kancelejai nosūtīt konceptuālo ziņojumu visiem ministriem.
7. Likumprojektu par izpildaģentūrām un valsts pārvaldes iekārtas likumprojektu izskatīt Ministru kabinetā līdz š.g. 14.februārim.
8. Īpašu uzdevumu ministram valsts pārvaldes un pašvaldību reformu lietās J.Bunkšam sadarbībā ar Tieslietu ministriju sagatavot izvērstu informāciju par visām konceptuālā ziņojuma III sadaļā minētajām iestādēm, piedāvāt risinājumu par katru no tām un iesniegt jautājumu izskatīšanai Ministru kabineta sēdē.
 
Ministru prezidents A.Šķēle
Valsts kancelejas direktora vietā - Juridiskā departamenta vadītāja A.Kveska
Koncepcija par valsts budžeta iestāžu darbinieku darba samaksas sistēmām
Par valsts pārvaldes institucionālo uzbūvi
