Latvijas ekonomikas ministrs un Amerikas Savienoto Valstu Enerģētikas ministrs (turpmāk tekstā saukti "puses") 2000.gada 5.februārī tikās Rīgā, Latvijā, lai izteiktu pastāvīgu apņemšanos izveidot 21.gadsimta ekonomikas un vides aizsardzības mērķiem atbilstošu enerģētikas infrastruktūru.
Puses apņemas valdību vadībā turpināt ilgstošu un kopīgu darbu, lai atbalstītu adekvātu, pieejamu, videi nekaitīgu, ilgtspējīgu un pietiekami lētu enerģētikas avotu izveidi, kurā piedalītos arī privātais un citi sektori. Puses vienojas par nepieciešamību pastiprināt savus centienus, integrējot enerģētikas sektorus un vides aizsardzības politiku.
Sadarbības mērķi
Puses atzīst enerģētikas nozīmi ekonomiskajā attīstībā. Lai ilgtspējīgas enerģētikas attīstības ieviešana dzīvē būtu veiksmīga, nepieciešams turpināt un aktivizēt darbu, lai:
1. veicinātu jaunu, tirgus apstākļiem piemērotu enerģijas ražošanu un esošās enerģētikas infrastruktūras uzlabošanu (piemēram, enerģētikas efektivitātes tehnoloģijas);
2. likvidētu enerģētikas tirdzniecības un investīciju barjeras; un
3. veicināt institūciju un infrastruktūras attīstību, lai īstenotu un novērtētu valstu rīcības plānus klimata izmaiņu jautājumos, kuru mērķis ir samazināt siltumnīcas efektu veicinošu gāzu noplūdi un atbalstīt ANO vispārējā klimata izmaiņu konvenciju.
Puses atzīst, ka ilgstpējīgas enerģētikas politika un attīstība iekļaujama jebkuras pret siltumnīcas efektu veicinošu gāzu noplūdi vērstas stratēģijas ietvaros. Pievienojoties ANO vispārējā klimata izmaiņu konvencijai, visas valstis ir apņēmušās ierobežot siltumnīcas efektu veicinošu gāzu noplūdi. Turklāt Igaunija, Latvija, Lietuva un ASV ir vienojušās par noplūdes samazināšanu Kioto protokola ietvaros. Puses atzīst, ka šo mērķu sasniegšanai enerģētikas sektors ir fundamentāls. Tāpēc puses atkārtoti pauž savu apņemšanos īstenot ilgtspējīgas enerģētikas politiku un spert konkrētus soļus, lai izveidotu politikas virzienus un programmas, kas veicinās investīcijas tīrās enerģijas tehnoloģijās.
Puses atzīst tehnoloģijas pārveides un uz tirgus principiem balstītu mehānismu vērtību, risinot klimata izmaiņu jautājumus, un vienojas par visu valstu iedrošināšanu izstrādāt šādu politiku, lai pilnā mērā izmantotu pasākumus, ko sniedz vispārējās sarunas.
Latvijas Republikas Ekonomikas ministrijas vārdā: Vladimirs Makarovs, ekonomikas ministrs
Amerikas Savienoto Valstu Enerģētikas departamenta vārdā: Bils Ričardsons,  enerģētikas ministrs
Rīga, Latvija, 2000.gada 5.februārī
Latvijas un ASV paziņojums
par ilgtspējīgas enerģijas avotu attīstību un izmantošanu un sadarbību vides un klimata maiņas atbalsta jomā
