Statuss: spēkā esošs
Ministru kabineta rīkojums Nr. 26
Rīgā 2000.gada 12.janvārī (prot. Nr.3, 37.§)
Par atsevišķu Ministru kabineta rīkojumu atzīšanu par spēku zaudējušiem
Sakarā ar 1994.gada 30.aprīlī parakstītās Vienošanās par Skrundas radiolokācijas stacijas tiesisko statusu tās pagaidu funkcionēšanas un demontāžas periodā izpildi atzīt par spēku zaudējušiem šādus Ministru kabineta rīkojumus:
1. Ministru kabineta 1995.gada 9.maija rīkojumu Nr.233 "Par pilnvarotā pārstāvja iecelšanu ar Skrundas radiolokācijas staciju saistītās vienošanās izpildei" (Latvijas Vēstnesis, 1995, 73.nr.).
2. Ministru kabineta 1995.gada 19.jūlija rīkojumu Nr.392 "Par Latvijas puses pārstāvjiem apvienotajā komisijā, kas izveidota Latvijas Republikas un Krievijas Federācijas vienošanās par Skrundas radiolokācijas stacijas tiesisko statusu tās pagaidu funkcionēšanas un demontāžas laikā 14.pantā noteiktajā kārtībā" (Latvijas Vēstnesis, 1995, 110.nr.; 1998, 97./98., 241./242.nr.).
3. Ministru kabineta 1998.gada 2.jūnija rīkojumu Nr.290 "Par darba grupu Skrundas radiolokācijas stacijas administratīvi dzīvojamās teritorijas pārņemšanai" (Latvijas Vēstnesis, 1998, 163./164.nr.).
4. Ministru kabineta 1998.gada 2.jūnija rīkojumu Nr.291 "Par darba grupu Skrundas radiolokācijas stacijas demontāžas procesa koordinācijai un teritorijas pārņemšanai pēc demontāžas pabeigšanas" (Latvijas Vēstnesis, 1998, 163./164.nr.).
5. Ministru kabineta 1998.gada 19.augusta rīkojumu Nr.408 "Grozījums Ministru kabineta 1995.gada 19.jūlija rīkojumā Nr.392 "Par Latvijas puses pārstāvjiem apvienotajā komisijā, kas izveidota Latvijas Republikas un Krievijas Federācijas vienošanās par Skrundas radiolokācijas stacijas tiesisko statusu tās pagaidu funkcionēšanas un demontāžas laikā 14.pantā noteiktajā kārtībā"" (Latvijas Vēstnesis, 1998, 241./242.nr.).
 
Ministru prezidents A.Šķēle
Ārlietu ministrs I.Bērziņš
