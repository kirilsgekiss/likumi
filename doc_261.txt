Statuss: spēkā esošs
Ministru kabineta rīkojums Nr. 18
Rīgā 2000.gada 12.janvārī (prot. Nr. 3, 17.§)
Par maksātnespējīgā likvidējamā valsts uzņēmuma "Maltas sakaru līdzekļu rūpnīca" bijušo darbinieku prasījumu apmierināšanu
Saskaņā ar Ministru kabineta 1998.gada 21.aprīļa noteikumiem Nr.149 "Noteikumi par Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" piemērošanu citiem maksātnespējīgiem uzņēmumiem (uzņēmējsabiedrībām)" un Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" 3.6. un 4.5.apakšpunktu atļaut Privatizācijas aģentūrai piemērot Ministru kabineta 1998.gada 27.janvāra noteikumus Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" maksātnespējīgā likvidējamā valsts uzņēmuma "Maltas sakaru līdzekļu rūpnīca" bijušo darbinieku prasījumu apmierināšanai 4328,76 latu apmērā (no tiem 2754,53 lati - darba algas parāds, 1574,23 lati - iedzīvotāju ienākuma nodokļa maksājumi).
 
Ministru prezidents A.Šķēle
Ekonomikas ministrs V.Makarovs
