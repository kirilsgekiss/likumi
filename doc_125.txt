Statuss: spēkā esošs
Ministru kabineta rīkojums Nr. 5
Rīgā 2000.gada 5.janvārī (prot. Nr.1, 5.§)
Izdarīt Ministru kabineta 1998.gada 28.septembra rīkojumā Nr.463 "Par Latvijas ekspozīcijas oficiālo pārstāvi vispasaules izstādē EXPO 2000 Hannoverē" (Latvijas Vēstnesis, 1998, 283.nr.) grozījumu un izteikt 1.punktu šādā redakcijā:
"1. Saskaņā ar Ministru kabineta 1996.gada 24.decembra sēdes protokollēmumu (prot. Nr.61 57.§) "Par Latvijas piedalīšanos vispasaules izstādē EXPO 2000" iecelt ekonomikas ministru par Latvijas ekspozīcijas oficiālo pārstāvi (Commisioner General) vispasaules izstādē EXPO 2000 Hannoverē (turpmāk - izstāde) un izstāžu sabiedrības "Creatio" direktoru Gundaru Pētersonu par Latvijas ekspozīcijas oficiālā pārstāvja vietnieku (Deputy Commisioner General)."
 
Ministru prezidents A.Šķēle
Finansu ministrs E.Krastiņš
Grozījums Ministru kabineta 1998.gada 28.septembra rīkojumā Nr.463 "Par Latvijas ekspozīcijas oficiālo pārstāvi vispasaules izstādē EXPO 2000 Hannoverē"
