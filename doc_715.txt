Statuss: spēkā esošs
Rīgas domes saistošie noteikumi Nr.60
Rīgā 1999.gada 28.decembrī
(prot.Nr.104, 51.§)
Izdoti saskaņā ar Latvijas Republikas Ministru kabineta
24.02.1998. noteikumiem nr.62 "Noteikumi par teritoriju plānojumiem"
un pamatojoties uz Rīgas domes 27.10.1998. lēmumu Nr.6572
"Par detālplānojumu un sarkano līniju projektu izstrādes uzsākšanu"
1. Apstiprināt Vējzaķsala detālplānojumu saskaņā ar pievienoto projektu.
2. Izdarīt grozījumus Rīgas domes 12.12.1995. lēmuma Nr.2819 "Par Rīgas attīstības plāna 1995.-2000.gadam pieņemšanu un Rīgas pilsēta apbūves noteikumu apstiprināšanu" 2.pielikumā, papildinot Rīgas pilsētas apbūves noteikumu 1.daļas 11.nodaļu "Spēkā esošo detālplānojumu saraksts" ar šādu rindkopu:
"Vējzaķsalas detālplānojums (apstiprināts ar Rīgas domes 28.12.1999. saistošajiem noteikumiem Nr.60)."
3. Noteikt, ka juridiskām un fiziskām personām, kas ir zemes gabalu īpašnieki, jāsaņem Rīgas domes Vides departamentā noteikumi par ūdensmalu un atklāto meliorācijas sistēmu aizsargjoslu ekspluatāciju un kopšanu.
4. Uzdot Rīgas pilsētas pašvaldības uzņēmumam Rīgas Ģeodēziskajam centram viena mēneša laikā pēc Vējzaķsalas detālplānojuma pieņemšanas aprēķināt Vējzaķsalas detāplānojuma lapā Nr.3 minēto ielu sarkano līniju koordinātes un nodrošināt to iezīmēšanu topogrāfiskā uzmērījuma planšetēs.
5. Uzdot Rīgas domes Finansu departamentam samaksāt Ls 454,71 no Rīgas pilsētas attīstības fonda Rīgas Ģeodēziskajam centram par saistošo noteikumu 4.punktā minēto darbu izpildi saskaņā ar iesniegto tāmi.
6. Saistošos noteikumus var apstrīdēt Latvijas Republikas Ministru kabineta 24.02.1998. noteikumu nr.62 "Noteikumi par teritoriju plānojumiem" 50.punktā noteiktajā kārtībā.
7. Saistošie noteikumi publicējami laikrakstos "Rīgas Balss" un "Latvijas Vēstnesis".
Domes priekšsēdētājs A.Bērziņš
Par Vējzaķsalas detālplānojuma apstiprināšanu un grozījumiem Rīgas domes 12.12.1995. lēmuma Nr.2819 "Par Rīgas attīstības plāna 1995.-2005.gadam pieņemšanu un Rīgas pilsētas apbūves noteikumu apstiprināšanu" 2.pielikumā
