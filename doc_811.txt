Statuss: spēkā esošs
Ministru kabineta rīkojums Nr. 55
Rīgā 2000.gada 2.februārī (prot. Nr. 6, 8.§)
Par nekustamā īpašuma Rīgā, Pils laukumā 3, saglabāšanu valsts īpašumā
1. Saglabāt valsts īpašumā un nodot Valsts nekustamā īpašuma aģentūras valdījumā kā nedalāmu kultūrvēsturisku ansambli nekustamo īpašumu - zemesgabalu 13401 m2 platībā (zemes kadastra Nr.01000080006) un Rīgas pils ēku ansambli (liters Nr.1, 2, 3) - Rīgā, Pils laukumā 3, Valsts prezidenta rezidences un Valsts prezidenta Kancelejas telpu iekārtošanai, kā arī Latvijas vēstures muzeja un Ārzemju mākslas muzeja darbībai.
2. Valsts nekustamā īpašuma aģentūrai pārņemt no bezpeļņas organizācijas valsts uzņēmuma "Rīgas pils pārvalde" šī rīkojuma 1.punktā minēto nekustamo īpašumu un nodrošināt tā pārvaldi, apsaimniekošanu un rekonstrukciju.
 
Ministru prezidents A.Šķēle
Finansu ministrs E.Krastiņš
