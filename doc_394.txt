Statuss: zaudējis spēku
Ministru prezidenta rīkojums Nr. 23
Rīgā 2000.gada 18.janvārī
Par darba grupu krīzes kontroles sistēmas izveidei
1. Lai izstrādātu priekšlikumus krīzes kontroles (menedžmenta) sistēmas izveidei un tās attīstībai, izveidot darba grupu šādā sastāvā:
Darba grupas vadītājs
M.Stašuls - Valsts kancelejas Krīzes kontroles centra vadītājs
Darba grupas locekļi:
G.Ābols - Nacionālo bruņoto spēku štāba priekšnieks
U.Dzenītis - Satversmes aizsardzības biroja direktora vietnieks
A.Groza - Ministru prezidenta padomnieks
J.Ivanovskis - Valsts ugunsdzēsības un glābšanas dienesta Centrālā sakaru punkta un telekomunikāciju sektora priekšnieks
J.Ļabis - Iekšlietu ministrijas valsts sekretāra vietnieks
A.Ošs - Ekonomikas ministrijas valsts sekretāra vietnieks, Enerģētikas departamenta direktors
J.Placis - Latvijas Bankas Kredītiestāžu uzraudzības pārvaldes vadītāja vietnieks
I.Pundurs - Ārlietu ministrijas Starptautisko organizāciju un drošības politikas departamenta direktors
G.Zeibots - Aizsardzības ministrijas NATO integrācijas izpildes sekretārs
2. Darba grupai:
2.1. izstrādāt un līdz 2000.gada 1.februārim iesniegt Latvijas integrācijas Ziemeļatlantijas līguma organizācijā (NATO) padomei priekšlikumus par krīzes kontroles (menedžmenta) sistēmas izveidi un attīstību;
2.2. regulāri sagatavot priekšlikumus krīzes kontroles sistēmas turpmākai attīstībai un pilnveidošanai.
3. Darba grupas vadītājs minēto uzdevumu izpildē var iesaistīt citus speciālistus un ekspertus no valsts institūcijām, akadēmiskajām mācību iestādēm un sabiedriskajām organizācijām.
