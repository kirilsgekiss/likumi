Statuss: zaudējis spēku
Ministru kabineta noteikumi Nr.12
Rīgā 2000.gada 11.janvārī (prot. Nr.3, 1.§)
Izdoti saskaņā ar likuma "Par bīstamajiem atkritumiem" 2.panta otro daļu
 
Izdarīt Ministru kabineta 1997.gada 12.augusta noteikumos Nr.298 "Noteikumi par bīstamo atkritumu klasifikāciju un bīstamības kritērijiem" (Latvijas Vēstnesis, 1997, 204./205./206.nr.) šādus grozījumus:
1. Svītrot 4. un 7.punktu.
2. Izteikt 8.punktu šādā redakcijā:
"8. Atkritumi ir uzskatāmi par bīstamiem, ja tie atbilst kādam no šādiem nosacījumiem:
8.1. tie atbilst šo noteikumu 1.pielikumā minētajiem bīstamo atkritumu aprakstiem;
8.2. tiem piemīt vismaz viena no šo noteikumu 2.pielikumā minētajām īpašībām un to sastāvā ir:
8.2.1. anatomiski preparāti, slimnīcu un citi klīniskas izcelsmes atkritumi;
8.2.2. medikamenti, kā arī medicīnā un veterinārmedicīnā izmantojami ķīmiski savienojumi;
8.2.3. koksnes konservanti;
8.2.4. biocīdi un augu aizsardzības līdzekļi;
8.2.5. tādu vielu atliekas, kas izmantotas par šķīdinātājiem;
8.2.6. halogēnus saturošas organiskās vielas, kas nav izmantotas par šķīdinātājiem, izņemot inertus polimēru materiālus;
8.2.7. cianīdus un smagos metālus (arī Cr, Hg, Cd) saturošas duļķes;
8.2.8. minerāleļļas un eļļu saturošas vielas (metālapstrādes duļķes u.c.);
8.2.9. eļļas un ūdens, ogļūdeņražu un ūdens maisījumi, emulsijas;
8.2.10. polihlorētos bifenilus un (vai) polihlorētos terfenilus saturošas vielas (dielektriķi u.c.);
8.2.11. darvaini materiāli, kas radušies rafinēšanas un destilēšanas procesā, kā arī pirolītiskā apstrādē (kubla atlikumi u.c.);
8.2.12. tekstilkrāsas, tipogrāfijas krāsas, pigmenti, eļļas krāsas, emaljas krāsas, lakas un glazūras;
8.2.13. sveķi, lateksi, plastifikatori, līmes un adhezīvi;
8.2.14. neidentificētas ķīmiskas vielas, kas radušās pētnieciskā vai tehniskā darbā, kā arī ar izglītību saistītā darbībā un kuru ietekme uz cilvēku un vidi nav zināma (atlikumi no laboratorijām u.c.);
8.2.15. pirotehniski un citi sprāgstoši materiāli;
8.2.16. fotoķimikālijas un attīstīšanas materiāli;
8.2.17. materiāli, kas saindēti ar kādu no polihlorētajam dibenzo-furānam radniecīgajām vielām;
8.2.18. materiāli, kas saindēti ar kādu no polihlorētajam dibenzo-p-dioksīnam radniecīgajām vielām;
8.3. tiem piemīt vismaz viena no šo noteikumu 2.pielikumā minētajām īpašībām, to sastāvā ietilpst vismaz viena no šo noteikumu 3.pielikumā minētajām vielām vai savienojumiem, un to sastāvā ir:
8.3.1. dzīvnieku vai augu izcelsmes ziepes, tauki vai vaski;
8.3.2. nehalogenētas organiskās vielas, kas nav izmantotas par šķīdinātājiem;
8.3.3. neorganiskas vielas, kurās nav metālu vai to savienojumu;
8.3.4. pelni un (vai) izdedži;
8.3.5. augsne, smilts, māli u.tml.;
8.3.6. rūdīšanai paredzēti cianīdus nesaturoši sāļi;
8.3.7. metālu putekļi un pulveri;
8.3.8. izlietoti katalizatori;
8.3.9. metālus vai metālu savienojumus saturoši šķidrumi vai duļķes;
8.3.10. atlikumi no piesārņojuma novēršanas operācijām (gāzu attīrīšanas telpu putekļi u.c.);
8.3.11. skruberu duļķes;
8.3.12. ūdens attīrīšanas iekārtu dūņas;
8.3.13. dekarbonizēšanas procesa atliekas;
8.3.14. jonu apmaiņas kolonnu atliekas;
8.3.15. notekūdeņu attīrīšanas iekārtu dūņas, kas nav apstrādātas vai piemērotas izmantošanai lauksaimniecībā;
8.3.16. atlikumi no cisternu un iekārtu tīrīšanas;
8.3.17. piesārņotas iekārtas;
8.3.18. piesārņoti konteineri (iepakojumi, gāzes baloni u.c.);
8.3.19. akumulatori un citas elektriskās baterijas;
8.3.20. augu eļļas;
8.3.21. materiāli, kas radušies, šķirojot savāktos sadzīves atkritumus."
3. Izteikt 1.pielikumu šādā redakcijā:
"1.pielikums
Ministru kabineta
1997.gada 12.augusta
noteikumiem Nr.298
Pielikumā lietotie apzīmējumi:
H - atkritumu bīstamības īpašību kods saskaņā ar šo noteikumu 2.pielikumu;
C - atkritumu kvalitatīvā sastāva kods saskaņā ar šo noteikumu 3.pielikumu.
Ministru prezidents A.Šķēle
Vides aizsardzības un reģionālās attīstības ministrs V.Balodiss
Grozījumi Ministru kabineta 1997.gada 12.augusta noteikumos Nr.298 "Noteikumi par bīstamo atkritumu klasifikāciju un bīstamības kritērijiem"
