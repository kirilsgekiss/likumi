Statuss: zaudējis spēku
Ministru kabineta noteikumi Nr.2
Rīgā 2000.gada 4.janvārī (prot. Nr.1, 6.§)
Izdoti saskaņā ar likuma "Par privatizācijas sertifikātiem" 4.panta pirmo un devīto daļu
 
Izdarīt Ministru kabineta 1995.gada 20.jūnija noteikumos Nr.156 "Privatizācijas sertifikātu piešķiršanas un privatizācijas sertifikātu kontu atvēršanas noteikumi" (Latvijas Vēstnesis, 1995, 100., 151.nr.) šādus grozījumus:
1. Aizstāt norādē, uz kāda likuma pamata noteikumi izdoti, vārdus "4.panta devīto daļu" ar vārdiem "4.panta pirmo un devīto daļu".
2. Aizstāt visā noteikumu tekstā vārdus "Pilsonības un imigrācijas departaments" (attiecīgā locījumā) ar vārdiem "Pilsonības un migrācijas lietu pārvalde" (attiecīgā locījumā).
3. Papildināt noteikumus ar 5.1 punktu šādā redakcijā:
"5.1 Lai saņemtu privatizācijas sertifikātus par politisko represiju dēļ ieslodzījumā, izsūtījumā un nometinājumā pavadīto laiku, politiski represētajai personai ir tiesības ne vēlāk kā sešus mēnešus pirms privatizācijas sertifikātu derīguma termiņa izbeigšanās iesniegt rajona padomē vai republikas pilsētas domē pieteikumu un dokumentus, kas apliecina ieslodzījumā, izsūtījumā un nometinājumā pavadīto laiku."  
Ministru prezidents A.Šķēle
Ekonomikas ministrs V.Makarovs
Grozījumi Ministru kabineta 1995.gada 20.jūnija noteikumos Nr.156 "Privatizācijas sertifikātu piešķiršanas un privatizācijas sertifikātu kontu atvēršanas noteikumi"
