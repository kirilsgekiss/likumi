Statuss: zaudējis spēku
Labklājības ministrijas rīkojums Nr.8
Rīgā 2000. gada 17. janvārī
Izdots saskaņā ar likuma "Par uzņēmējdarbību" 35. panta 2. daļu
un Ministru kabineta 1997. gada 5. augusta noteikumu Nr.286
"Labklājības ministrijas nolikums" 3.8. apakšpunktu
Lai optimizētu ambulatoro un stacionāro psihoneiroloģisko veselības aprūpi,
1. Ar 2000. gada 1. martu reorganizēt bezpeļņas organizāciju valsts uzņēmumu "Rīgas psihoneiroloģiskā slimnīca", pievienojot to bezpeļņas organizācijai valsts sabiedrībai ar ierobežotu atbildību "Psihiatrijas centrs".
2. Bezpeļņas organizācijas valsts sabiedrības ar ierobežotu atbildību "Psihiatrijas centrs" direktorei S.Udrasai:
2.1. līdz 2000. gada 1. februārim izstrādāt atbilstošus grozījumus apstiprinātajos bezpeļņas organizācijas valsts sabiedrības ar ierobežotu atbildību "Psihiatrijas centrs" statūtos un iesniegt tos Ārstniecības departamentā;
2.2. līdz 2000. gada 1. martam bezpeļņas organizācijas valsts sabiedrības ar ierobežotu atbildību "Psihiatrijas centrs" statūtu grozījumus reģistrēt Uzņēmumu reģistrā.
3. Kontroli pār šī rīkojuma izpildi veikt Ārstniecības departamenta direktoram O.Velmeram.
Labklājības ministrs R.Jurdžs
Par bezpeļņas organizācijas valsts uzņēmuma "Rīgas psihoneiroloģiskā slimnīca" reorganizāciju
