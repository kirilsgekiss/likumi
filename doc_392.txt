Statuss: spēkā esošs
Ministru kabineta rīkojums Nr. 36
Rīgā 2000.gada 19.janvārī (prot. Nr. 4, 35.§)
Par Ministru kabineta Atzinības raksta piešķiršanu
1. Saskaņā ar Ministru kabineta 1995.gada 22.aprīļa noteikumu Nr.116 "Ministru kabineta Atzinības raksta nolikums" 5.punktu pieņemt Ministru kabineta Apbalvošanas padomes priekšlikumu un piešķirt Ministru kabineta Atzinības rakstu:
1.1. Rēzeknes 6.vidusskolas direktorei Raisai Meierei par veiksmīgu un radošu darbu izglītības sistēmas attīstībā un sabiedrības integrācijas veicināšanā;
1.2. Latvijas Republikas pastāvīgajai pārstāvei UNESCO Ainai Nagobads-Ābolai par ilggadēju un aktīvu ieguldījumu Latvijas attiecību veicināšanā ar Francijas Republiku, Portugāles Republiku, Spāniju un Latvijas darbības UNESCO attīstīšanā un pilnveidošanā.
2. Noteikt, ka Ministru kabineta Atzinības rakstu R.Meierei pasniedz izglītības un zinātnes ministrs M.Vītols, bet A.Nagobads-Ābolai - ārlietu ministrs I.Bērziņš.
 
Ministru prezidents A.Šķēle
Labklājības ministrs R.Jurdžs
