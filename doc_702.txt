Statuss: spēkā esošs
Saeimas Prezidija lēmums
Saeimas Prezidijs nolemj:
Izziņot jautājumus, uz kuriem tiks sniegtas atbildes pēc Saeimas 2000.gada 27.janvāra sēdes.
1.
Dokuments, reģ.nr.44
Deputātu J.Jurkāna, J.Urbanoviča, J.Sokolovska, J.Plinera, M.Lujāna un M.Mitrofanova jautājumi
LR iekšlietu ministram M.Segliņa kungam
Par nepilsoņu pasēm
Augsti godātais Segliņa kungs!
Pērn Ministru kabinets nolēma pagarināt termiņu nepilsoņu pasu izsniegšanai. Daļa no nepilsoņiem, kuri vēl nav saņēmuši jaunas pases, ir cilvēki, kas ir vāji informēti par saviem pienākumiem un tiesībām pasu apmaiņas procesā. Iepriekšējā gada beigās sabiedrībā tika plaši diskutēts jautājums par pasākumiem, kuri jāveic, lai uzlabotu situāciju. Lūdzam atbildēt uz šādiem jautājumiem:
1. Kādus pasākumus veic ministrija, lai informētu nepilsoņus par pienākumu apmainīt pases?
2. Vai policijas darbinieki piedalās to nepilsoņu skaita un personību noskaidrošanā, kuri vēl nav saņēmuši pases?
3. Kā mainījusies nepilsoņu pasu apmaiņas dinamika 2000.gada janvārī salīdzinājumā ar 1999.gada decembri?
 
2.
Dokuments, reģ.nr.45
Deputātu J.Jurkāna, J.Urbanoviča, J.Sokolovska, J.Plinera, M.Lujāna un M.Mitrofanova jautājumi
LR tieslietu ministram V.Birkava kungam
Par Valsts naturalizācijas pārvaldi
Augsti godātais Birkava kungs!
Lūdzam atbildēt uz šādiem jautājumiem:
1. Kādas izmaiņas gaidāmas 2000.gadā Valsts naturalizācijas pārvaldes finansējumā?
2. Vai tiek plānotas pārvaldes struktūras un darbinieku skaita izmaiņas?
Rīgā 2000.gada 21.janvārī
Saeimas priekšsēdētājs J.Straume
Par atbilžu sniegšanu uz deputātu jautājumiem
pēc Saeimas 2000.gada 27.janvāra sēdes
