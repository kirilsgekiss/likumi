Statuss: spēkā esošs
Ventspils pilsētas domes lēmums Nr.563
(protokols Nr.19, 15.§)
Ventspilī 1999.gada 24.decembrī
Sakarā ar pieņemtiem grozījumiem LR likumā "Par nekustamā īpašuma nodokli", kuri paredz ar 2000.gada 1.janvāri apvienot īpašuma un nekustamā īpašuma nodokļu maksājumus vienā nodoklī - nekustamā īpašuma nodoklī, Ventspils pilsētas dome nolemj:
1. Atzīt par spēku zaudējušu Ventspils pilsētas domes 1998.gada 15.jūnija lēmumu Nr.280 "Par saistošo noteikumu "Par īpašuma nodokļa atvieglojumu piešķiršanu nodokļa maksātājiem Ventspils pilsētā"" apstiprināšanu, 1999.gada 18.oktobra lēmumu Nr.429 "Par grozījumiem saistošajos noteikumos "Par īpašuma nodokļa atvieglojumu piešķiršanu nodokļa maksātājiem Ventspils pilsētā"" apstiprināšanu un 1999.gada 18.oktobra lēmuma Nr.430 "Par saistošo noteikumu Nr.10 "Par nekustamā īpašuma nodokļa atvieglojumu piešķiršanu nodokļa maksātājiem Ventspils pilsētā" apstiprināšanu jaunā redakcijā" 1.punktu, līdz ar ko uzskatīt par spēku zaudējušiem ar minētajiem domes lēmumiem apstiprinātos "Saistošos noteikumus par īpašuma nodokļa atvieglojumu piešķiršanu nodokļa maksātājiem Ventspils pilsētā" un saistošos noteikumus Nr.10 "Par nekustamā īpašuma nodokļa atvieglojumu piešķiršanu nodokļa maksātājiem Ventspils pilsētā".
2. Uzdot Domes Finansu nodaļai (I.Komisare) līdz 2000.gada 1.aprīlim sagatavot saistošo noteikumu jaunu redakciju atbilstoši grozījumiem LR likumā "Par nekustamā īpašuma nodokli".
3. Lēmums stājas spēkā nākamajā dienā pēc tā publicēšanas laikrakstā "Latvijas Vēstnesis".
Ventspils domes priekšsēdētājs A.Lembergs
 
Par saistošo noteikumu "Par īpašuma nodokļa atvieglojumu piešķiršanu nodokļa maksātājiem Ventspils pilsētā" un saistošo noteikumu Nr.10 "Par nekustamā īpašuma nodokļa atvieglojumu piešķiršanu nodokļu maksātājiem Ventspils pilsētā" atzīšanu par spēku zaudējušiem
