Statuss: zaudējis spēku
Ministru kabineta rīkojums Nr.14
Rīgā 2000.gada 12.janvārī (prot. Nr. 3, 10.§)
1. Saskaņā ar likuma "Par valsts un pašvaldību mantas atsavināšanas kārtību" 5.pantu atļaut Valsts nekustamā īpašuma aģentūrai pārdot izsolē valsts nekustamo mantu - administratīvo ēku (lit. Nr.1), piecas palīgceltnes (lit. Nr.2, Nr.3, Nr.4, Nr.5, Nr.6) un zemesgabalu 2588 m2 platībā (zemes kadastra Nr. 2700 004 1102) - Ventspilī, Pils ielā 11, kas ierakstīta zemesgrāmatā uz valsts vārda Finansu ministrijas personā.
2. Šī rīkojuma 1.punktā minētās ēkas pārdot par cenu, kas nedrīkst būt zemāka par ēku inventarizācijas vērtību, bet zemesgabalu - par cenu, kas nedrīkst būt zemāka par zemesgabala kadastrālo vērtību.
3. Līgumā paredzēt, ka pircējs par ēkām maksā latos, bet par zemi - 80 procentu apmērā īpašuma kompensācijas sertifikātos un 20 procentu apmērā latos.
4. Iegūtos naudas līdzekļus pēc pārdošanas izdevumu segšanas ieskaitīt valsts budžetā.
 
Ministru prezidents A.Šķēle
Finansu ministrs E.Krastiņš
Par valsts nekustamās mantas Ventspilī, Pils ielā 11, pārdošanu
