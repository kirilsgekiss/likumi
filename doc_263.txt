Statuss: spēkā esošs
 Ministru kabineta rīkojums Nr. 20
Rīgā 2000.gada 12.janvārī(prot. Nr. 3, 18.§)
Par maksātnespējīgās likvidējamās akciju sabiedrības "Rīgas vagonu rūpnīca" bijušo darbinieku prasījumu apmierināšanu
Saskaņā ar Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" 4.5.apakšpunktu atļaut Privatizācijas aģentūrai piešķirt līdzekļus 20787,95 latu apmērā to maksātnespējīgās likvidējamās akciju sabiedrības "Rīgas vagonu rūpnīca" bijušo darbinieku prasījumu par obligātajām iemaksām apmierināšanai, ar kuriem darba attiecības izbeigtas pirms uzņēmējsabiedrības atzīšanas par maksātnespējīgu un kuriem 1999.gadā iestājies pensijas vecums, bet pensija nav piešķirta un maksātnespējīgajā akciju sabiedrībā nav uzkrāts apdrošināšanas stāžs obligāto iemaksu parādu dēļ.
 
Ministru prezidents A.Šķēle
Ekonomikas ministrs V.Makarovs
