Latvijas Republikas Ministru kabineta sēdes protokola Nr.6 izraksts
Rīgā 2000.gada 2.februārī
21.§
Apspriešanā piedalījās: K.Pētersone, E.Krastiņš, V.Makarovs, A.Šķēle.
Nolēma:
1. Pieņemt zināšanai kultūras ministres K.Pētersones sniegto informāciju.
2. Ievērojot pirmās latviešu valodā iespiestās grāmatas 475.gadadienu, kā arī Grāmatniecības padomes priekšlikumu, izsludināt 2000.gadu Latvijā par Grāmatas gadu.
24.§
Apspriešanā piedalījās: R.Jurdžs, E.Krastiņš, J.Bunkšs, M.Vītols, A.Gorbunovs, K.Pētersone, A.Šķēle.
Nolēma:
1. Pieņemt zināšanai pamatnostādnes koncepcijas "Valsts atbalsts ģimenēm ar bērniem" izstrādei.
2. Labklājības ministrijai:
2.1. līdz š.g. 1.martam papildināt pamatnostādnes ar valsts un pašvaldību sniegtā atbalsta ģimenēm ar bērniem apkopojumu un izvērtējumu;
2.2. līdz š.g. 1.aprīlim organizēt pamatnostādņu apspriešanu sabiedrībā;
2.3. līdz š.g. 1.maijam apkopot sabiedrības viedokli par pamatnostādnēm;
2.4. līdz š.g. 1.jūlijam iesniegt Ministru kabinetā koncepcijas projektu.
3.  Īpašu uzdevumu ministram valsts pārvaldes un pašvaldību reformu lietās J.Bunkšam sadarbībā ar labklājības ministru R.Jurdžu un izglītības un zinātnes ministru M.Vītolu līdz š.g. 1.maijam izstrādāt un iesniegt Ministru kabinetā informatīvu ziņojumu par iespējamo institucionālo modeli koncepcijas īstenošanai.
Ministru prezidents A.Šķēle
Valsts kancelejas direktors A.Vītols
Par 2000.gada izsludināšanu par Grāmatu gadu
Koncepcija "Valsts atbalsts ģimenēm ar bērniem"
