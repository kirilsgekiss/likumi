Statuss: zaudējis spēku
Ministru kabineta noteikumi Nr.16
Rīgā 2000.gada 11.janvārī (prot. Nr.3, 12.§)
Izdoti saskaņā ar likuma "Par akcīzes nodokli naftas produktiem" 5.pantu
 
Izdarīt Ministru kabineta 1998.gada 4.augusta noteikumos Nr.289 "Noteikumi par akcīzes preču noliktavu naftas produktiem" (Latvijas Vēstnesis, 1998, 228./229.nr.; 1999, 217./219., 248./250.nr.) šādus grozījumus:
1. Izteikt 2.punktu šādā redakcijā:
"2. Akcīzes preču noliktava ir muitas noliktava, kuras:
2.1. turētājs ir saņēmis Valsts ieņēmumu dienesta atļauju turēt akcīzes preču noliktavu;
2.2. turētājs ir vienīgais atbildīgais par visiem naftas produktiem šajā noliktavā, kā arī par muitas maksājumu samaksu un galvojumu iesniegšanu atlikto nodokļu maksājumu piemērošanai;
2.3. visa teritorija ir akcīzes preču noliktavas teritorija;
2.4. teritorijā ir novietoti naftas produkti, kas ir tikai akcīzes preču noliktavas turētāja īpašumā."
2. Svītrot 4.punktu.
3. Izteikt 6.punkta pirmo teikumu šādā redakcijā:
"Akcīzes preču noliktavas teritorija ir norobežota teritorija."
4. Papildināt 30.punktu aiz vārdiem "naftas produktu ražošana" ar vārdiem "saskaņā ar muitas procedūru - ievešana pārstrādei vai ievešana pārstrādei muitas kontrolē -".
5. Papildināt noteikumus ar 40.punktu šādā redakcijā:
"40. Šo noteikumu 2.3.apakšpunkts stājas spēkā ar 2000.gada 1.martu."  
Ministru prezidents A.Šķēle
Finansu ministrs E.Krastiņš
Grozījumi Ministru kabineta 1998.gada 4.augusta noteikumos Nr.289 "Noteikumi par akcīzes preču noliktavu naftas produktiem"
