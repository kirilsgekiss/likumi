Statuss: zaudējis spēku
 Ministru kabineta noteikumi Nr. 18
Rīgā 2000.gada 11.janvārī (prot. Nr. 3, 15.§)
Izdoti saskaņā ar likuma "Latvijas Nacionālo bruņoto spēku piedalīšanās
starptautiskajās operācijās" 6.pantu
 
Izdarīt Ministru kabineta 1995.gada 20.jūnija noteikumos Nr.158 "Noteikumi par kārtību, kādā veidojamas un finansējamas Latvijas Nacionālo bruņoto spēku vienības, kas piedalās starptautiskajās operācijās" (Latvijas Vēstnesis, 1995, 100.nr.; 1999, 75./78.nr.) grozījumu un izteikt 21.punktu šādā redakcijā:
"21. Brīvprātīgā atalgojums, pildot dienesta pienākumus starptautiskajās operācijās, tiek noteikts saskaņā ar pielikumu. Par nesprāgušās munīcijas neitralizēšanu brīvprātīgajam, kurš ieņem virsnieka amatu, tiek noteikta mēneša piemaksa 200 latu apmērā, bet brīvprātīgajam, kurš ieņem instruktora vai kareivja (zemessarga) amatu, - 150 latu apmērā. Brīvprātīgajam par īpašiem dienesta apstākļiem militāro mācību laikā ārvalstīs pirms nosūtīšanas uz starptautiskajām operācijām tiek noteikta mēneša piemaksa 120 latu apmērā."  
Ministru prezidents A.Šķēle
Aizsardzības ministrs Ģ.V.Kristovskis
Grozījums Ministru kabineta 1995.gada 20.jūnija noteikumos Nr.158 "Noteikumi par kārtību, kādā veidojamas un finansējamas Latvijas Nacionālo bruņoto spēku vienības, kas piedalās starptautiskajās operācijās"
