Statuss: spēkā esošs
Precizēts 22.02.2000., Latvijas Vēstnesis Nr.58/59 (1969/1970)
Ministru kabineta rīkojums Nr. 61
Rīgā 2000.gada 2.februārī (prot. Nr.6, 18.§)
Par Ministru kabineta Atzinības raksta piešķiršanu
1. Saskaņā ar Ministru kabineta 1995.gada 22.aprīļa noteikumu Nr.116 "Ministru kabineta Atzinības raksta nolikums" 5.punktu pieņemt Ministru kabineta Apbalvošanas padomes priekšlikumu un piešķirt Ministru kabineta Atzinības rakstu par pašaizliedzību, sniedzot neatliekamo medicīnisko palīdzību 1999.gada 27.jūnijā Madonas rajona Lazdonas pagasta Rāceņu autokrosa trasē cietušajiem, šādiem bezpeļņas organizācijas Madonas rajona pašvaldības uzņēmuma "Madonas slimnīca" ārstiem:
1.1. ķirurgam Igoram Aleksandrovam;
1.2. anestezioloģei reanimatoloģei Verai Grotkerei;
1.3. ķirurgam Imantam Strazdiņam.
2. Noteikt, ka Ministru kabineta Atzinības rakstus I.Aleksandrovam, V.Grotkerei un I.Strazdiņam pasniedz labklājības ministrs R.Jurdžs.
 
Ministru prezidents A.Šķēle
Labklājības ministrs R.Jurdžs
