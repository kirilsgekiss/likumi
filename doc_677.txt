Statuss: spēkā esošs
Saeima ir pieņēmusi un Valsts
prezidents izsludina šādu likumu:
 
1.pants.  Grozījums 1995.gada 6.jūnijā parakstītajā Latvijas Republikas valdības un Uzbekistānas Republikas valdības līgumā par gaisa satiksmi (Latvijas Republikas Saeimas un Ministru Kabineta Ziņotājs, 1996, 5.nr.) (turpmāk - Grozījums) ar šo likumu tiek pieņemts un apstiprināts.  
2.pants.  Grozījums tiek izdarīts, veicot diplomātisko notu apmaiņu saskaņā ar šā likuma 1.pantā minētā līguma 22.pantu.  
3.pants.  Ārlietu ministrija nosūta Uzbekistānas Republikai diplomātisko notu, ar kuru apstiprina Latvijas Republikas piekrišanu aizstāt šā likuma 1.pantā minētā līguma 1.panta pirmās daļas "b" punktā vārdus "nacionālā aviokompānija "Uzbekiston havo iullari"" ar vārdiem "Uzbekistānas Republikas Valsts lidojumu drošības uzraudzības inspekcija".  
4.pants.  Ārlietu ministrija saskaņā ar šā likuma 1.pantā minētā līguma 23.pantu reģistrē Grozījumu Starptautiskajā civilās aviācijas organizācijā.  
5.pants. Likums stājas spēkā nākamajā dienā pēc tā izsludināšanas.  
6.pants.  Grozījums stājas spēkā šā likuma 1.pantā minētā līguma 22.pantā noteiktajā laikā un kārtībā, un Ārlietu ministrija par to paziņo laikrakstā "Latvijas Vēstnesis".
Likums Saeimā pieņemts 2000.gada 20.janvārī.
Valsts prezidentes vietā
Saeimas priekšsēdētājs J.Straume
Rīgā 2000.gada 1.februārī
 
Grozījums Latvijas Republikas valdības un Uzbekistānas Republikas valdības līgumā par gaisa satiksmi
