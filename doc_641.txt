Statuss: spēkā esošs
Valsts saimnieciskās darbības revīzijas departamenta Kolēģijas lēmums Nr.5.1-2-385/99
Rīgā 1999.gada 22.decembrī
Valsts kontroles Valsts saimnieciskās darbības revīzijas departamenta kolēģijas sēdē piedalījās: kolēģijas vadītājs - departamenta direktors V.Grasis, kolēģijas locekļi L.Ceimere, Dz.Levrence, J.Āboliņš, D.Timšāne, valsts revidente - S.Zīle, protokolēja: M.Priecuma.
Izskatot pārbaudes materiālus, kolēģija
konstatēja:
1. "TTT basketbola klubs" ir sabiedriska sporta organizācija, kura galvenos ienākumus gūst no fizisko un juridisko personu ziedojumiem.
2. "TTT basketbola klubs" 1998.gadā ir saņēmis ziedojumus Ls 38 160, no tiem Ls 10 334 jeb 27% ir izmaksāti ar darba attiecībām nesaistītām fiziskām personām, kurām tie ir ar nodokli apliekamie ienākumi.
3. Izlietojot ziedojumus, pārkāptas LR likuma "Par iedzīvotāju ienākuma nodokli" prasības - iedzīvotāju ienākuma nodoklis budžetā nav samaksāts.
4. Likumā "Par iedzīvotāju ienākuma nodokli" noteiktā kārtība nenodrošina nodokļu reālu iekasēšanu no ienākuma, ko no sabiedriskas organizācijas gūst fiziskas personas, kas nav darba attiecībās ar šo organizāciju.
Kolēģija nolēma:
1. Slēgt revīzijas lietu Nr.5.1-2-385.
2. Kolēģijas lēmumu nosūtīt Valsts ieņēmumu dienestam un SSO "TTT basketbola klubs".
Kolēģijas vadītājs V.Grasis
Kolēģijas locekļi: L.Ceimere, Dz.Levrence, D.Timšāne, J.Āboliņš
Par ziedojuma izlietojuma likumību Sabiedriskajā sporta organizācijā "TTT basketbola klubs"
