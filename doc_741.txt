Statuss: zaudējis spēku
Labklājības ministrijas rīkojums Nr.20
Rīgā 2000. gada 27. janvārī
Izdots saskaņā ar Ārstniecības likuma 27.pantu
Apstiprināt neatliekamās palīdzības māsas specialitātes nolikumu.
Labklājības ministrs R.Jurdžs
Neatliekamās palīdzības māsas specialitātes nolikums
I. Vispārīgie jautājumi
1. Neatliekamās palīdzības māsas specialitāte ir ārstniecības personu specialitāte, kurā neatliekamās palīdzības māsa, zinot neatliekamās medicīniskās palīdzības, intensīvās terapijas, reanimācijas, toksikoloģijas, infekciju slimību un katastrofu medicīnas pamatus, medicīniskās tehnoloģijas, procedūru tehniku un standartus, sniedz neatliekamo medicīnisko palīdzību slimajiem (cietušajiem) dzīvībai un veselībai bīstamā, kritiskā stāvoklī pirmsstacionāra etapā un stacionāru uzņemšanas (neatliekamās medicīniskās palīdzības) nodaļās.
2. Neatliekamās palīdzības māsa ir reģistrēta māsa praktizēttiesīgu ārstniecības personu māsu reģistrā, kura atbilstoši šim nolikumam apguvusi pēcdiploma apmācības programmu neatliekamās palīdzības māsas specialitātē. Sertificēta neatliekamās palīdzības māsa ir nokārtojusi sertifikācijas eksāmenu un ieguvusi neatliekamās palīdzības māsas sertifikātu.
II. Sertificētas neatliekamās palīdzības māsas darbība
3. Sertificēta neatliekamās palīdzības māsa savas profesionālās darbības ietvaros veic šādus uzdevumus:
3.1. strādā izbraukuma brigādes sastāvā un stacionāru uzņemšanas (neatliekamās medicīniskās palīdzības) nodaļās tikai sertificēta ārsta vadībā;
3.2. izpilda ārsta norādījumus un īsteno pacientu ārstēšanu, ievērojot procedūru tehniku, standartus un medicīniskās tehnoloģijas neatliekamās medicīniskās palīdzības līmenī;
3.3. pārvalda un prot strādāt ar neatliekamajā medicīniskajā palīdzībā lietojamo aparatūru un citām medicīniskajām tehnoloģijām;
3.4. pieņem un noformē neatliekamās palīdzības izbraukuma brigāžu izpildei izsaukumus;
3.5. veic neatliekamās medicīniskās palīdzības dienesta izziņu biroja darbinieka pienākumus;
3.6. veic neatliekamās medicīniskās palīdzības izbraukuma brigāžu nosūtīšanas dispečera pienākumus;
3.7. veic neatliekamās medicīniskās palīdzības ārstniecības iestādes statistikas nodaļas darbinieka funkcijas;
3.8. izpilda dežūrdarbinieka pienākumus.
4. Profesionālās darbības veikšanai sertificētai neatliekamās palīdzības māsai nepieciešamas teorētiskās zināšanas un praktiskās iemaņas šādos jautājumos:
4.1. neatliekamās medicīniskās palīdzības sniegšana akūtu sirds un asinsvadu patoloģiju gadījumos;
4.2. neatliekamās medicīniskās palīdzības sniegšana akūtu ķirurģisku patoloģiju gadījumā;
4.3. neatliekamās medicīniskās palīdzības sniegšana akūtu elpošanas orgānu sistēmas patoloģiju gadījumā;
4.4. neatliekamās medicīniskās palīdzības sniegšana akūtu infekciju un seksuāli transmisīvo slimību gadījumos;
4.5. neatliekamās medicīniskās palīdzības sniegšana traumatisku bojājumu gadījumos;
4.6. neatliekamās medicīniskās palīdzības sniegšanu akūtu uroģenitālo patoloģiju gadījumā;
4.7. neatliekamās medicīniskās palīdzības sniegšana dzemdību un akūtu ginekoloģisko patoloģiju gadījumā;
4.8. neatliekamās medicīniskās palīdzības sniegšana akūtu psihiatrisko un neiroloģisko patoloģiju gadījumā;
4.9. neatliekamās medicīniskās palīdzības sniegšana bērnu slimību un traumatisku bojājumu gadījumos;
4.10. neatliekamās medicīniskās palīdzības sniegšana masveida nelaimes un medicīnisko katastrofu gadījumos;
4.11. neatliekamās medicīniskās palīdzības sniegšana akūtu saindēšanos gadījumos;
4.12. neatliekamās medicīniskās palīdzības sniegšana endokrinoloģisku saslimšanu gadījumos;
4.13. neatliekamajā medicīniskajā palīdzībā izmantojamās diagnostiskās un ārstnieciskās metodes;
4.14. neatliekamajā medicīniskajā palīdzībā izmantojamie instrumenti un aparatūra;
4.15. darbības principi neatliekamās medicīniskās palīdzības brigādē, subordinācijas un deontoloģijas principu ievērošana;
4.16. saskarsmes veidošanas principi ar pacientu, pacienta ģimeni, sadarbības partneriem;
4.17. neatliekamās medicīniskās palīdzības organizācijas principi valstī, neatliekamās medicīniskās palīdzības sniegšanas standarti;
4.18. pacientu neatliekamās medicīniskās palīdzības aprūpes principi un īpatnības mājas apstākļos un sabiedriskās vietās;
4.19. pacientu neatliekamās hospitalizācijas indikācijas un pacientu transportēšanas veidi.
III. Sertificētas neatliekamās palīdzības māsas atbildība
5. Sertificēta neatliekamās palīdzības māsa ir atbildīga:
5.1. par pašas veiktajām diagnostiskajām un ārstnieciskajām manipulācijām;
5.2. par savām pieļautajām tehniskajām kļūdām un paviršību;
5.3. par ārsta norādījumu vai uzdevumu pilnīgu un savlaicīgu izpildi;
5.4. par diagnostisko un ārstniecisko manipulāciju tehnikas un atbilstošu standartu ievērošanu;
5.5. par patstāvīgu pirmās palīdzības un neatliekamās medicīniskās palīdzības sniegšanu;
5.6. par savas profesionālās kvalifikācijas uzturēšanu un paaugstināšanu;
5.7. par konfidencialitātes saglabāšanu attiecībā uz informāciju, kas iegūta par pacienta privāto dzīvi, viņa ārstēšanu, slimības diagnozi un prognozi;
5.8. par tās nesertificētās neatliekamās palīdzības māsas darbību, kura strādā viņas vadībā vai uzraudzībā, izņemot šā nolikuma 7.punktā minētos gadījumos.
IV. Nesertificētas neatliekamās palīdzības māsas darbība un atbildība specialitātē
6. Nesertificēta neatliekamās palīdzības māsa neatliekamajā medicīniskajā palīdzībā var strādāt tikai sertificēta neatliekamās palīdzības ārsta vai ārsta-reanimatologa, sertificēta neatliekamās palīdzības ārsta palīga (feldšera) vai sertificētas neatliekamās palīdzības māsas vadībā vai uzraudzībā.
7. Nesertificēta neatliekamās palīdzības māsa ir atbildīga:
7.1. par sertificētas ārstniecības personas noteikto norādījumu vai uzdevumu pienācīgu, pilnīgu un savlaicīgu izpildi;
7.2. par pašas veiktajām diagnostiskajām un ārstnieciskajām manipulācijām;
7.3. par savām pieļautajām tehniskajām kļūdām un paviršību;
7.4. par medicīniskās ētikas, deontoloģijas un neatliekamās palīdzības māsas subordinācijas normu ievērošanu.
V. Pēcdiploma izglītība neatliekamās palīdzības māsas specialitātē un tās saturs
8. Pēcdiploma apmācība neatliekamās palīdzības māsas specialitātē ietver trīs gadu praktiskās pieredzes apgūšanu sertificēta neatliekamās palīdzības ārsta, sertificēta neatliekamās palīdzības ārsta palīga (feldšera) vai sertificētas neatliekamās palīdzības māsas tiešā vadībā.
9. Pēcdiploma apmācība neatliekamās palīdzības māsas specialitātē tiek organizēta kursu, lekciju, semināru un konferenču veidā Latvijas Neatliekamās medicīniskās palīdzības un katastrofu medicīnas asociācijas noteiktajā kārtībā.
Ārstniecības departamenta direktors O.Velmers
Latvijas Neatliekamās medicīniskās palīdzības un katastrofu medicīnas asociācijas prezidents S.Štrihs
Par neatliekamās palīdzības māsas specialitātes nolikuma apstiprināšanu
