Par līgumu stāšanos spēkā
Ārlietu ministrija informē, ka:
1. 1999.gada 17.decembrī stājās spēkā Latvijas Republikas valdības un Maltas Republikas valdības nolīgums par sadarbību tūrisma jomā (parakstīts Rīgā 1999.gada 15.oktobrī).
2. 1999.gada 20.decembrī stājās spēkā Latvijas Republikas valdības un Lietuvas Republikas valdības līgums par pārrobežas sadarbību (parakstīts Panevēžā 1999.gada 10.septembrī).
3. 1999.gada 21.decembrī stājās spēkā grozījums Latvijas Republikas valdības un Norvēģijas Karalistes valdības līgumā par vīzu atcelšanu (Ministru kabineta 1999.gada 6.oktobra rīkojums Nr.463, publicēts - Latvijas Vēstnesis, 08.10.1999., Nr.331/332).
4. 2000.gada 19.janvārī stāsies spēkā Latvijas Republikas valdības, Igaunijas Republikas valdības un Lietuvas Republikas valdības nolīgums par tirdzniecības kuģošanu (parakstīts Klaipēdā 1999.gada 15.aprīlī).
5. 2000.gada 31.janvārī stāsies spēkā Latvijas Republikas un Spānijas Karalistes līgums par abpusēju vīzu režīmu atcelšanu (parakstīts Madridē 1999.gada 9.martā) (līguma teksts publicēts - Latvijas Vēstnesis, 29.04.1999., Nr.131/132).
6. 2000.gada 1.februārī stāsies spēkā Latvijas Republikas un Spānijas Karalistes līgums par to personu atpakaļuzņemšanu, kuras uzturas otras valsts teritorijā nelikumīgi (parakstīts Madridē 1999.gada 30.martā).
Kristīne Maļinovska, Juridiskā departamenta direktore
