Statuss: spēkā esošs
Ministru kabineta rīkojums Nr.58
Rīgā 2000.gada 2.februārī (prot. Nr. 6, 12.§)
Par likvidētās valsts akciju sabiedrības "VEF Instrumentu rūpnīca" bijušā darbinieka M.Mihailova prasījuma apmierināšanu
Saskaņā ar Ministru kabineta 1998.gada 21.aprīļa noteikumiem Nr.149 "Noteikumi par Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" piemērošanu citiem maksātnespējīgiem uzņēmumiem (uzņēmējsabiedrībām)" un ņemot vērā Ministru kabineta 1998.gada 27.janvāra noteikumu Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība" 3.6. un 4.3.apakšpunktu, atļaut Privatizācijas aģentūrai piemērot Ministru kabineta 1998.gada 27.janvāra noteikumus Nr.34 "Maksātnespējīgo valsts uzņēmumu un maksātnespējīgo valsts kontrolēto statūtsabiedrību darbinieku prasījumu apmierināšanas kārtība", lai apmierinātu likvidētās valsts akciju sabiedrības "VEF Instrumentu rūpnīca" bijušā darbinieka Mihaila Mihailova prasījumu par obligātajām iemaksām 751,25 latu apmērā.
 
Ministru prezidents A.Šķēle
Ekonomikas ministrs V.Makarovs
