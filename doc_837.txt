Statuss: zaudējis spēku
Valsts ieņēmumu dienesta rīkojums Nr.83
Rīgā 2000.gada 28.janvārī
Lai optimizētu Valsts ieņēmumu dienesta (turpmāk tekstā - VID) uzdevumu akcīzes preču aprites un uzraudzības jomā izpildi un atvieglotu nodokļu maksātājiem uzņēmējdarbībai ar akcīzes precēm nepieciešamo atļauju saņemšanu, saskaņā ar likuma "Par valsts ieņēmumu dienestu" 4.panta otrās daļas 2.punktu, nosaku:
1. VID teritoriālo iestāžu direktoriem ar 2000.gada 1.martu nodrošināt:
1.1. tabakas izstrādājumu mazumtirgotāju reģistrāciju;
1.2. iezīmēto (marķēto) naftas produktu patērētāju (fizisko un juridisko personu) reģistrāciju;
1.3. atļauju jēlspirta, spirta, spirta ražošanas blakusproduktu un alkoholisko dzērienu iegādei (ja pieprasītais patēriņš nepārsniedz 2000 litru gadā) izsniegšanu;
1.4. deklarētā spirta fasējuma marķējuma izsniegšanu, spirta uzskaites žurnālu reģistrāciju un VID teritoriālās iestādes pārstāvja piedalīšanos ikgadējās spirta krājumu inventarizācijās.
2. VID Akcīzes preču pārvaldei nodrošināt šī rīkojuma 1.punktā noteikto uzdevumu izpildi, ja nodokļu maksātājs ir reģistrējies VID teitoriālajā iestādē Rīgā vai Rīgas rajonā.
3. Apstiprinu:
3.1. "Tabakas izstrādājumu mazumtirgotāju reģistrācijas kārtību";
3.2. "Iezīmēto (marķēto) naftas produktu patērētāju reģistrācijas kārtību";
3.3. "Atļauju jēlspirta, spirta, spirta ražošanas blakusproduktu un alkoholisko dzērienu iegādei izsniegšanas kārtību";
3.4. "Deklarētā spirta fasējuma marķējuma izsniegšanas kārtību".
4. VID teritoriālo iestāžu direktoriem nodrošināt šī rīkojuma 3.punktā minēto kārtību ievērošanu.
5. VID Birojam nodrošināt rīkojuma publicēšanu laikrakstā "Latvijas Vēstnesis".
6. Rīkojums stājas spēkā ar 2000.gada 1.martu.
Valsts ieņēmumu dienesta ģenerāldirektora v.i. V.Gromule
 
 
Par funkciju delegēšanu Valsts ieņēmumu dienesta teritoriālajām iestādēm
